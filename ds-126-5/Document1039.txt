మహాకాలేస్వర లింగం 
మాలవ దీశంలోని ఉజ్జయిని పట్టణంలో శిప్రానది ఒడ్డున ఈ జ్యోతిర్లింగం ఉన్నది. ఊజ్జయిని నగరాన్నే అవంతి అని కూడా అంటారు.
భారతదేశంలోని మోక్షదాయకములైన నగరాలలో అవంతి ఒకటి. ఈ విషయాన్ని 
అయోధ్యామధురా మాయా కాశీ కాంచీ అవంతికా!
పురీ ద్వారవతీ చైవ సపైతీ  మోక్ష్యదాయకాం!!
అనే పురాణ వచనం చెపుతోంది. స్కాంద పురాణంలోని అవంత్య ఖండం ఈ నగరం యొక్క గొప్పతనాన్ని యెంతగానో వర్ణింcఇంది. శివపురాణంలోనూ, మహాభారతంలోను ఉజ్జయిని యొక్క మహిమ యంతగానో చెప్పబడింది. ఇక్కడ ప్రవహించీ శిప్రానదిలో స్నానం చెఅసినవారికి సర్వపాపాలు నశిస్తాయని,అష్టదరిద్రాలు దూరమైపోతాయని పురాణాలలో చెప్పబడింది.


﻿శ్రీకృష్ణుడు విద్యాభ్యాసం చేసిన సాందీపని ఆశ్టమమ్ ఇక్కడే ఉన్నది. ఈ క్షేత్రమే విక్రమాదిత్యునికి రాజధాని అయి కాళిదాసు మొదలైన మహాకవులకు నిలయమయ్యింది.
ఆత్రామార్గం
విజయవాడ నుంచి అహమ్మాదాబాద్ వెళ్ళే మార్గంలో ఉజ్జయిని రైల్వేస్టేషన్ ఉంది. జ్యోతిర్లింగ క్షేత్రమైన ఓంకారేశ్వరాన్ని సందర్శించిన భక్తులు 5 గంటలు కాలం ప్రయాణించి ఉజ్జయిని చేరుకొవచ్చు. ఈ దారిలో 
ప్రయాణించేవారు దారిలో ఇన్డోర్ నగరాన్ని ప్రయాణించికూడా చూడవచ్చు. ఇన్డోర్ నగరం ఉజ్జయినికి 53 కి.మీ. దూరంలో ఉంది. 

పురాణగాధ
ఒకప్పుడు అవంతి నగరంలో వేద విద్యలలో గొప్పవాడైన వేదప్రియుడనే పేరుగల బ్రాహ్మణుడు ఉండేవాడు. ఆయనకు దేవప్రియుడు, ప్రియమేధుడు, సుకృతుడు,సువ్రతుడు అని నలుగురు కుమారులు ఉండేవారు. వారంతా శివభక్తులు. ఇది ఇలా ఉండగా అవంతి నగరానికి సమీపంలో ఉన్న రత్నమాల పర్వతంమీద నివశించే దూషణుడు అనే రాక్షసుడు వేదప్రియుని కీర్తిప్రతిష్టలు విని తన సైన్యంతో అవంతి నగరంమీదికి దండెత్తాడు.  ఆ పట్టణంలోని ప్రజలంతా ఆ రాక్షసుని చూసి ఆర్తనాదాలు చేయడం ప్రారంబించారు. ప్రజల ఏడుపుల ధ్వని ఆకాశాన్ని అంటుకుంది. కాని శివభక్తుడైన వేదప్రియుడు మాత్రం ఆవంతైనా చలించలేదు. ఆయన నిశ్చలమైన మనస్సుతో శివదీక్షతో నిమగ్నుడై ఉన్నాడు. రాక్షసుడు అతనిని చూచి క్రోధంతో "నరకండి, చంపండి" అంటూ వేదప్రియునిపై దురాక్రమణ చేసాడు. అప్పుడు శివుడు మహాకాళ రూపంతో సాక్షాత్కరించి ప్రళయ హుంకారంతో ఆ రాక్షుసుని భస్మం చేసాడు.
తరువాత శంకరుడు ప్రసన్నవదనంతో వేదప్రియును చూచి వరం కోరుకోమన్నాడు. వేదప్రియుడు చేతులు జోడించి నమస్కరించి "దేవదేవ నావంటి దీనులైన భక్తులను అకాల మృత్యువు నుండి రక్షిస్తూ సర్వకాలములలో ఇక్కడే నెలకొని  ఉండు.' అని ప్రార్ధించాడు. శివుడు ఆ భక్తుని కోరికని అనుసరించి  మహకాళ నామంతో జ్యోతిర్లింగమై అచ్చట వెలసి ముక్తిని ప్రసాదిస్తున్నాడు.
ఉజ్జయిని నగరన్ని పరిపాలించె చంద్రసేనమాహారాజు గొప్ప శివభక్తుడు. ఒకనాడు అతడు శివ పూజలో నిమగ్నమై ఉండగా 'శ్రీకరుడు' అనే ఐదేళ్ళ గోపాలబాలుడు తన తల్లితో పాటు అక్కడికి వచ్చాడు. రాజుగారి దైవభక్తికి తన్మయుడై తను కూడా స్వయంగా భగవంతుని ఆరాధించాలని నిర్ణయించుకున్నాడు. ఇంటికివెళ్ళే మార్గంలోని శిలాఖండాన్ని ఒకదానిని తీసుకువెళ్ళి  ఆ రాతి బండనే శివలింగంగా భావించి భక్తి శ్రద్దలతో పూజించాడు.
స్రిఇకరుడు శివద్యానంలో నిమగ్నుడై ఉన్నపుడు అతని తల్లి వచ్చి భోజనమునకు రమ్మని పిలిచింది. తల్లి మాటలు వినిపించుకొనక కళ్ళు మూసుకుని తన్మయుడై ఉన్నాడు శ్రీకరుడు. పిలిచి పిలిచి వేసారిన అతని తల్లి చివరకు శిలాపలకాన్ని తీసి దూరంగా పారవేసింది.

శ్రీకరుడు తన ఇష్ట దైవమైన శివునికోసం పెద్దగా ఏడ్చి ఏడ్చి అలసిపోయి మూర్ఛ పొందాడు. అపుడు భక్తసులభుడైన శంకరుడు శ్రీకరుని ముందు నిజరూపముతో ప్రత్యక్షమయ్యాడు. శ్రీకరుడు కళ్ళు తెరిచేటప్పటికి ఎదురుగా మహకాళ మందిరం, అందులో దేదీప్యమానంగా ప్రకాశించే జ్యోతిర్లింగం అతనికి కనిపించాయి. అది చూచిన బాలుడు ఆశ్చర్యముతో పులకించిపోయాడు. మహాదేవుడైన ఆ శివుని మరల స్టుతించటం ప్రారంభించాడు. ఇంతలో తల్లి జరిగినదానిని చూచి ఆనందంతో ఉప్పొంగిపోయింది.కొద్ది సేపటిలోనే ఈ విషయం నగరమంతటా వ్యాపించింది.
చంద్రసేన మహారాజు ఈ విషయం తెలుసుకొని వెంటనే ఆ ప్రదేశానికి వచ్చి శ్రీకరుని భక్తికి ఆశ్చర్యపొందాడు. ఇంతలో హనుమంతుడు వారి ముందు ప్రత్యక్షమై ' ఓ మానవులారా ఈ చరాచర సృష్టికి శంకరుడే ఏకైక శరణ్యుడు. అ మాహాదేవుని ఆరాదించి తరింపుడు. వేలకొలది సంవత్సరములు తపస్సు చేసిన మహర్షులు కూడా పొందలేని ఫలమును శివపూజవలన  ఈ బాలుడు సునాయాసంగా పొందగలిగెను. వీని సందర్శనమువలన మీరందరు ధన్యులైరి. ఈ గోపబాలుని ఎనిమిదవ తరమున నందుడను వాడు జన్మించును. మహావిష్ణువు  ఆ నందునికి కుమారుడై జన్మించి లోకోద్దరణ చేయగలడు" అని చెప్పి అదృశ్యమయ్యాడు. 

శ్రీ మహాకాలలింగం సేవించి వేదప్రియుడు, శ్రీకరుడు, చంద్రసేనమహారాజు మొదలైనవారు శివసాన్నిధ్యం పొందారు. 
"ఆకాశే తారకం  లింగం పాతాలే హటకేశ్వరమ్
మర్త్యలోకే మహాకాలం లింగత్రయ నమొస్తుతే"

అని పురాణంలో మహాకాళేశ్వరుని యొక్క మహిమ చెప్పబడింది.
చరిత్ర
చరిత్ర పరిశీలిస్తే చైనా యాత్రికుడైన హుయాన్త్సాంగ్ ఉజ్జయిని గురించి తన గ్రంధంలో వర్ణించినట్లు తెలుస్తోంది. విక్రమాదిత్యుడు అనే బిరుదు కలిగిన చంద్రగుప్తుని జన్మస్థానం ఈ ఉజ్జయిని నగరమే.
 బాణుడు వ్రాసిన కాదంబరిలోనూ శూద్రకుడు వ్రాసిన మృచ్ఛకటిక నాటకంలోనూ , సంస్కృత సాహిత్యంలో పేరుపొందిన కధా సరిస్తాగరములోనూ, కాళిదాసు కావ్యాలలోనూ మాత్రమేకాక మరెన్నో సంస్కృత గ్రంధాలలో ఈ ఉజ్జయిని నగరమ్ ప్రస్తావించబడింది. 

చూడవలసిన ప్రదేసాలు
ఈ క్షేత్రంలో జ్యోతిర్లింగమైన మహాకాళేశ్వరునితోపాటు 18 శక్తి పీఠాలలో ఒకటైన మహాకాళిని కూడా భక్తులు తప్పనిసరిగా సేవిస్తారు.
హరసిద్ధిదేవి ఆలయం, చింతామణి, గణపతి ఆలయాలు, భర్తృహరి 12 సం!!రాలు తపస్సు చేసిన గుహాలయం, ఆలయానికి 3 కి.మీ. దూరంలోని శిప్రానది,మహాకాళేస్వర అలయప్రాంగణంలో శతనదీసంగమం జరిగే తటాకం భక్తులు చూడవలసిన ప్రదేశాలు. 
ఉజ్జయిని నగరానికి 9 కి.మీ. దూరంలో ప్రాచీన నగర శిధిలాలున్నాయి. బస్సులో వెళ్ళి వీటిని చూడవచ్చు. శిప్రానది ఒడ్డున భేతాళ వటవృక్షం, పిండ ప్రదానస్థానం ఉన్నాయి. ఇక్కడి ఒకనాటి సాందీపని విద్యాలయం ఇపుడు వల్లభాచార్యుని పీఠంగా కొనసాగుతుంది.మహాకాళేస్వరుని లింగంపై స్థాపించబడిన 12 రాశుల చక్రం యాత్రికుల దృష్టిని ఆకర్షిస్తోంది. రాజా జైసింగ్ నిర్మించిన "నక్షత్ర గ్రహ వేదశాల" ఇప్పటికి పంచాంగ కర్తలకు ఉపయోగపడుతోంది.
