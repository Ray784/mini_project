'ఒక విజయం వంద విమర్శలకు సమాధానం' 
ఆసీస్‌లో జరిగిన కామన్‌వెల్త్‌ బ్యాంక్‌ సిరీస్‌లో 'ఒక విజయం వంద విమర్శలకు సమాధానంగా' భారత్‌ విజయం సాధించిందని భారత వన్డే కెప్టెన్‌ మహేాంద్రసింగ్‌ ధోని స్పష్టం చేశాడు. భారత సాధించిన విజయంతో జట్టుకు రెట్టింపు ఉత్సాహాన్నిచ్చిందని, ఈ విజయం మిలియన్‌ ఆరోపల్ని దూరం చేసినట్టయిందన్నాడు. సిరీస్‌లో తలెత్తిన వివాదానికి విజయంతో జవాబిచ్చారని, జట్టు సభ్యులు రెట్టింపు ఉత్సాహాన్ని ప్రదర్శించడంతో విజయం సులువైందన్నాడు. ఆసీస్‌ ఆటగాళ్లు హర్బ జన్‌సింగ్‌తో పాటు ఇతరులపై పలు వ్యాఖ్యలు చేసిన విషయం విధితమే. ప్రపంచ చాంపియన్లకు ధీటుగా యువ ఆటగాళ్లు ప్రదర్శించిన ఆటతీరుతో చారిత్రాత్మక విజయం నమోదు చేసినట్టు తెలిపాడు. తెహల్కా మ్యాగజీన్‌కు ఇచ్చిన ఇంటర్వూలో ధోని పలు ఆసక్తికర అంశాల్ని ప్రస్తావించాడు. ఆసీస్‌ ఆటగాళ్లు చేసిన ఆరోపణలకు ఎలాంటి ప్రతిచర్యలను తీసుకోలేదని, శాంతియుతంగా క్రికెట్‌పైనే దృష్టి సారించినట్టు చెప్పాడు. ఉత్తమ సామర్థ్యాన్ని ప్రదర్శించే ఆటగాళ్లే ప్రపంచ స్థాయిలో ఉత్తమ అటగాళ్లుగా చెలమణి అవుతారన్నాడు. అగటాళ్ల నైపుణ్యతల్ని ప్రదర్శించిననాడే ఉత్తమ జట్టుగా పేరు ప్రఖ్యాతల్ని గడిస్తుందన్నాడు. తాము విజయం సాధిస్తామని ముందుగానే ఊహించానని, సరైన సమయంలో విజయం సాధించడం గర్వంగా ఉందన్నాడు. ఆసీస్‌ వికెట్‌ కీపర్‌ ఆడమ్‌ గిల్‌క్రిస్ట్‌ రిటైర్మెంట్‌ తీసుకోవడంతో విచారానికి గురయ్యానని, అదేవిధంగా ఐపిఎల్‌లో పాల్గొంటున్నందుకు సంతోషంగా ఉందన్నాడు. చరిత్రను సృష్టించిన ఏకైక వికెట్‌కీపర్‌గా నిలిచాడని, భవిష్యత్‌లో క్రికెట్‌ ఆడగల సమర్థుడని పేర్కొన్నాడు. స్వదేశ ఆహారాన్ని వదిలి చాలా రోజులు ఆసీస్‌ పర్యటనలో పాల్గొన్నానని, అదేవిధంగా తన రెండు పెంపుడు కుక్కలకు సైతం చాలారోజులు దూరంగా ఉన్నానని ధోని ప్రకటించాడు. పుష్టిగా అమ్మచేతి వంటను కోల్పోయానని, జరా, సామ్‌ తన రెండు పెంపుడు కుక్కలతో సమయాన్ని వెచ్చించలేకపోయానన్నాడు. స్వంత ఇంటికి చేరుకోగానే అమితానందాన్ని పొందానని, కుటుంబసభ్యులతో తిరిగి ఆనందాన్ని పంచుకున్నానన్నాడు. ప్రవీణ్‌కుమార్‌ భారత విజయంలో కీలక పాత్రపోషించాడని, స్పీడ్‌స్టార్‌ ఇషాంత్‌శర్మ మెరుపు బంతులతో ఆసీస్‌ బ్యాట్స్‌మెన్‌ను ఉక్కిరిబిక్కిరి చేశాడన్నాడు. ప్రవీణ్‌కుమార్‌ స్వింగ్‌ బౌలింగ్‌తో ఆకట్టుకున్నాడని, ఇశాంత్‌ కూడా అద్బు తాలు సృష్టించాడన్నాడు. కాగా, ఇశాంత్‌ ఫిట్‌నెస్‌పై శ్రద్ధ వహించాల్సిన అవసరముందన్నాడు. రాంచీలోని స్పోర్ట్స్‌ అకాడమిలో చేరాడని, రాష్ట్ర క్రీడలమంత్రితో, ముఖ్యమంత్రితో సంబధాల్ని కల్గిఉంటాయన్నాడు. క్రికెట్‌ గురించే ఆలోచించనని, హాకీని సైతం ఆడతానన్నాడు. ఈ రెండు క్రీడలకు అధిక ప్రాధాన్యతనిస్తానన్నాడు. హాకీ ఆటగాళ్లను తాను ప్రొత్సహిస్తానని, అసియాకప్‌ సాధించిన అనంతరం హాకీ ఆటగాళ్లకు నజరానాలు అందించేందుకు ప్రభుత్వాన్ని కోరినట్టు తెలిపాడు. ట్వంటీ-20 ప్రపంచ కప్‌ సాధించిన తమ జట్టుకు నజరానాలు అందించిన మాదిరిగా హాకీ ఆటగాళ్లకు అందించారన్నాడు. ప్రపంచకప్‌ సాధించడమే తన చిరకాల వాంఛ గా ధోని ప్రకటించాడు. ఓ చిన్నారి తనను తదేకంగా చూస్తుండేదని, దాంతో చిన్నారిని ఎత్తుకుని మైదానంలో పరిగెత్తానన్నాడు. మొదటిరోజునుంచి చిన్నారిని పరిశీలించానని, కృతజ్ఞతలతో తన సంతోషం వెలిబుచ్చానన్నాడు. అందుకే తన టీషర్టును ఆ చిన్నారికి అందించానన్నాడు. 
    
