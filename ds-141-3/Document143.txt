పాక్‌ మాజీ వికెట్‌ కీపర్‌ ఆరీఫ్‌ మృతి

పాకిస్థాన్‌ మాజీ వికెట్‌కీపర్‌ బ్యాట్స్‌మన్‌ తస్లీమ్‌ ఆరిఫ్‌ (53) దీర్ఘకాలం అస్వస్థత అనంతరం గురువారం రాత్రి బాగా పొద్దుపోయిన తరువాత కరాచిలో మరణించాడు. ఆరిఫ్‌ ఆరు టెస్టులు, రెండు వన్‌డే అంతర్జాతీయ పోటీలలో పాక్‌కు ప్రాతినిధ్యం వహించాడు. అతను తీవ్రమైన ఊపిరితిత్తుల ఇన్ఫెక్షన్‌తో బాధపడుతున్నాడు. 

ఈ రుగ్మతతో అతనిని క్రితం సంవత్సరం చాలా సార్లు ఆసుపత్రిలో చేర్పించారు. ఆరిఫ్‌ 1980లో ఫైసలాబాద్‌లో ఆస్ట్రేలియాతో టెస్ట్‌లో చేసిన 210 పరుగుల స్కోరు ఒక వికెట్‌కీపర్‌ అత్యధిక వ్యక్తిగత స్కోరుగా 21 సంవత్సరాల పాటు టెస్ట్‌ రికార్డుగా కొనసాగింది.
 

