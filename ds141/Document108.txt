ఇషాంత్‌కు విశ్రాంతి 
ఈనెల 26న చెన్నైలో దక్షిణాఫ్రికాతో ఆరంభం కానున్న తొలి టెస్ట్‌కు స్పీడ్‌స్టర్‌ ఇషాంత్‌శర్మకు విశ్రాంతి కల్పించారు. అతని పాదానికి అయిన గాయం తీవ్రమవడంతో వైద్యులు మూడు వారాలపాటు విశ్రాంతి అవసరమని నొక్కిచెప్పారు. దీనితో ఏప్రిల్‌ 3న అహ్మదాబాద్‌లో ప్రారంభం కానున్న రెండో టెస్ట్‌కు ఇషాంత్‌ అందుబాటులో ఉంటాడా లేదా అన్నది మరోసారి ఫిట్‌నెస్‌ టెస్ట్‌ జరిపి నిర్ణయిస్తారు. కాగా యువరాజ్‌సింగ్‌, హర్బ జన్‌సింగ్‌లుకూడా తొలి టెస్ట్‌కు ప్రకటించిన 14మంది ప్రాబబుల్స్‌ జాబితాలో చోటుచేసుకున్నారు. హర్బ జన్‌సింగ్‌కు సోమవారం ఫిట్‌నెస్‌ టెస్ట్‌ జరపకుండానే జట్టులో చేర్చారు. ఈనెల 21న హర్బ జన్‌ ఫిట్‌నెస్‌ టెస్ట్‌ను ఎదుర్కొంటాడు. అలాగే దేవధర్‌ ట్రోఫీలో గాయపడిన మురళీ కార్తీక్‌ను మూడో స్పిన్నర్‌గా జట్టులో ప్రవేశం కల్పించారు. సోమవారం ఇక్కడ జరిగిన దేవధర్‌ ట్రోఫీ మ్యాచ్‌ సందర్బంగా మురళీ కార్తీక్‌ మోకాలికి గాయమైనా అది అంత తీవ్రమైనది కాదని సెలక్టర్లు చెప్పారు. పియుష్‌ చావ్లాను రిజర్వ్‌ ఆటగాళ్ళ జాబితాలో చేర్చారు. హర్బజన్‌ లేదా కార్తీక్‌లలో ఎవరైనా గాయపడితే పియుష్‌కు అవకాశం లభిస్తుంది. వన్డే కెప్టెన్‌ మహేాంద్రసింగ్‌ ధోనీ చేతి వేలి గాయం పూర్తిగా మానకున్నా జట్టులో చేర్చారు. అతనికికూడా 21న ఫిట్‌నెస్‌ టెస్ట్‌ నిర్వహిస్తారు. ఒకవేళ ధోనీ ఫిట్‌కాకుంటే అతని స్థానాన్ని దినేష్‌ కార్తీక్‌తో భర్తీచేస్తారు. మోకాలి గాయంతో బాధపడుతున్న యువరాజ్‌సింగ్‌కు సోమవారం ఫిట్‌నెస్‌ టెస్ట్‌ నిర్వహించారు. ఆస్ట్రేలియాలో టెస్ట్‌ సిరీస్‌లో యువరాజ్‌ కేవలం 17 పరుగులు మాత్రమే చేసిన సంగతి తెలిసిందే. అలాగే ఆస్ట్రేలియా పర్యటనలో తన స్థానాన్ని కోల్పోయిన వాసిం జాఫర్‌ తన స్థానాన్ని తిరిగి పొందాడు.భుజంగాయంనుంచి కోలుకున్న శ్రీశాంత్‌ జట్టులో స్థానం పొందాడు. అడిలైడ్‌లో తుంటి గాయంతో పర్యటన మధ్యలోనే స్వదేశానికి తిరిగి వచ్చిన ఆర్పీ సింగ్‌కుకూడా జట్టులో స్థానం దక్కింది. నార్త్‌జోన్‌తో జరిగిన దేవధర్‌ ట్రోఫీలో అయిదు వికెట్లు పడగొట్టి సెలెక్టర్లను ఆకర్షించాడు. గాయంనుంచి ఇంకా కోలుకోని జహీర్‌ఖాన్‌ను సెలెక్టర్లు అసలు పట్టించు కోనేలేదు. ఈ సిరీస్‌కు అతడు అందుబాటులు ఉండకపోవచ్చని బోర్డు కార్యదర్శి నిరంజన్‌ షా తెలిపారు. అడిలైడ్‌లో సెంచరీతో జట్టును ఆదుకున్న వీరేందర్‌ సెవాగ్‌ బెంగుళూర్‌ దేవధర్‌ ట్రోఫీ మ్యాచ్‌లో 81 పరుగులు చేసి తన స్థానాన్ని ఖరారు చేసుకున్నాడు. పాతకాపులు సచిన్‌ టెండూల్కర్‌, సౌరవ్‌ గంగూలీ, వివిఎస్‌ లక్ష్మణ్‌, రాహుల్‌ ద్రావిడ్‌లతో మిడిలార్డర్‌ సుసంపన్నంగా ఉంది. దాదాపు ఊహించిన జట్టునే సెలెక్టర్లు ఎంపిక చేశారు.జట్టు : అనిల్‌ కుంబ్లే (కెప్టెన్‌), వాసిం జాఫర్‌, వీరేందర్‌ సెవాగ్‌, రాహుల్‌ ద్రావిడ్‌, సచిన్‌ టెండూల్కర్‌, సౌరవ్‌ గంగూలీ, వివిఎస్‌ లక్ష్మణ్‌, యువరాజ్‌ సింగ్‌, మహేాంద్రసింగ్‌ ధోనీ, ఇర్పా న్‌ పఠాన్‌, హర్బ జన్‌ సింగ్‌, మురళీ కార్తీక్‌, శ్రీశాంత్‌, ఆర్పీ సింగ్‌.పియుష్‌ చావ్లా, దినేష్‌ కార్తీక్‌. 
భారీ స్కోరు చేయాలి 

 
 
    
