 ఇంగ్లండ్‌ విజయం: సిరీస్‌ సమం 

 న్యూజి లాండ్‌తో ముగిసిన రెండో టెస్ట్‌ను ఇంగ్లండ్‌ 126 పరుగులతో గెలుచుకుని సిరీస్‌ను సమం చేసింది. తొలి టెస్ట్‌ను న్యూజిలాండ్‌ గెలుచుకోగా రెండో టెస్ట్‌ను ఇంగ్లండ్‌ గెలుచుకుని సమ ఉజ్జీగా నిలిచింది. చివరిది, మూడో టెస్ట్‌ శనివారం నేపియర్‌లో ఆరంభ మవుతుంది. గత తొమ్మిది నెలలలో ఇంగ్లండ్‌కిది తొలి టెస్ట్‌ విజయం. కాగా విదేశీగడ్డపై రెండేళ్ళ తరువాత మరలా విజయం లభించింది. చివరిసారిగా రెండేళ్ళక్రితం ఇండియాపై ఇండియా లో విజయం సాధించింది. ఈ విజయంలో సెంచరీతో ప్రధానపాత్ర పోషించిన టిమ్‌ ఆంబ్రోస్‌కు 'మ్యాన్‌ ఆఫ్‌ ది మ్యాచ్‌' అవార్డు లభించింది. కాగా న్యూజిలాండ్‌ రెండో ఇన్నింగ్స్‌లో సైడ్‌బాటమ్‌ అయిదు వికెట్లు పడగొట్టి విజయంలో తనవంతుపాత్ర పోషిం చాడు. విజయంకోసం రెండో ఇన్నిం గ్స్‌లో 438 పరుగులను సాధించా ల్సిన న్యూజిలాండ్‌ చివరి రోజు మరో 69 పరుగులు జోడించి 311 పరు గులకు ఆలౌటయింది. తన రెండో టెస్ట్‌ ఆడుతున్న టిమ్‌ ఆంబ్రోస్‌ ఇంగ్లండ్‌ తొలి ఇన్నింగ్స్‌లో సెంచరీ చేయడ మేగాక పాల్‌ కాలింగ్‌ఉడ్‌తో కలిసి 164 పరు గుల భాగస్వామ్యం నెలకొల్పడం ఇంగ్లండ్‌కు టెస్ట్‌పై పట్టునిచ్చింది. దీనితో చివరి ఇన్నింగ్స్‌లో అసాధ్యమైన 438 పరుగుల రికార్డు లక్ష్యాన్ని న్యూజి లాండ్‌ ఎదుట ఉంచగలిగింది. ఈ వికెట్‌పై మిగతా బ్యాట్స్‌మెన్‌ పరుగు లకోసం తిప్పలు పడగా ఆంబ్రోస్‌ సునాయాసంగా ఆడి సెంచరీ సాధించాడని ఇంగ్లండ్‌ కెప్టెన్‌ వాన్‌ అతనిని ప్రశంసించాడు. అయితే తమ విజ యం సంపూర్ణమైంది కాదని, తమ బౌలర్లు రాణించినా, బ్యాట్స్‌మెన్‌ పరుగులు సాధించినా ఫీల్డర్లు క్యాచ్‌లు విడిచిపెట్టడం కలవరపెడుతున్నద న్నాడు. మ్యాచ్‌లో ఇంగ్లండ్‌ ఫీల్డర్లు దాదాపు తొమ్మిది క్యాచ్‌లను జారవిడిచారు. ఒకే మ్యాచ్‌లో అన్ని విభాగాల లో తమ ఆటగాళ్లు పూర్తి ప్రతిభను ప్రదర్శించలేకపోయారన్నాడు. ఆరు వికె ట్లకు 242 పరుగులతో చివరి రోజు ఆటను ప్రారంభించిన న్యూజిలాండ్‌ టెస్ట్‌ను గెలుచుకు నేందుకు కొద్దిపాటి ఆశలు ఉన్నాయి. కెప్టెన్‌ వెట్టోరి, బ్రెండన్‌ మెకల్లమ్‌లు నిలదొక్కుకుంటే వారి ఆశలు సఫలమయ్యేవి. కానీ రెండో ఓవర్లోనే వెట్టోరి అవుటవడంతో విజయంపై ఆశలు సన్నగిల్లాయి. అయితే మెకల్లమ్‌ చివరిశ్రేణి బ్యాట్స్‌మెన్‌ సహకారంతో 69 బంతులలో 42 పరుగులు చేసి చివరివరకు పోరాటం జరిపినా ఫలితం లేకపోయింది. వెట్టోరి మొత్తం ఏడు బంతులు మాత్రమే ఎదుర్కొని ఖాతా తెరవకనే వెనుతిరిగాడు. కీల్‌ మిల్స్‌ 13 పరుగులు చేసి సైడ్‌బాటమ్‌ అయిదో వికెట్‌గా అవుటయ్యాడు.సంక్షిప్త స్కోర్లు : ఇంగ్లండ్‌-342,293, న్యూజిలాండ్‌-198, 311.        
తొలిటెస్టుకు పిచ్‌ సిద్ధం   
