				  1. లంకయాం శాంకరీదేవి

అష్టాదశ శక్తి పీఠాలలో ముందుగా మనం స్మరించవలసిన శక్తి రూపిణి,  గణపతి మాత, శివుని అర్థాంగి అయిన శాంకరీదేవి.  ఆమె కొలువై వున్న ప్రదేశమే లంకానగరం నేటి శ్రీ లంక అని చరిత్రకారుల అభిప్రాయం. 

నేటి  శ్రీలంకలో  పశ్చిమ  సముద్ర తీరానగల  ట్రింకోలిలొ గల  దేవిని  శాంకరీదేవి  అంటున్నారు  కాని  రావణుడు  పాలించిన  లంకా నగరంలో ఇప్పటి  శ్రీలంకలో శాంకరీదేవి.     నేడు శ్రీలంకలో శాంకరీదేవి ఆలయం లేదు.  రావణాలయం వున్నచోట  దానిని  పడగొట్టి  చర్చి నిర్మించారు.

				2. శ్రీ కామాక్షికంచికాపురే

ఓం శ్రీ కామాక్షి దేవతాయై నమః అంటూ కొలిచిన భక్తులను కాపాడి  కోరికలు తీర్చే బంగరు తల్లి శక్తిస్వరూపిణి కామాక్షిదేవి.  ఈ తల్లిన్ని చేపట్టిన శంకరుడు ఏకమ్రేశ్వరుడు.  కామాక్షిదేవి ఆలయం 'కంపా' నదీ తీరంలో  వుంది.  "కమశి" అనగా "కోరికలు తీర్చే కన్నులు" గల శక్తి స్వరుపిణి.

  ఈ కంచి కామాక్షి ఆలయం తమిళనాడు లోని చెన్నైకి 70 కి.మీ. దూరంలో కాంచీపురం ఆనగా నేటి కంచి క్షేత్రంలో నిత్యార్చన విలసితురాలై భక్తజన మనోభీష్టాలను నెరవేర్చే అమ్మగా విలసిల్లుతుంది.  అంతేకాదు  శ్రీమహావిష్ణువు వరదరాజస్వామి రూపంలో మిగిలిన దేవతలంతా తమ తమ నెలవులను ఏర్పరుచుకున్న కంచి, మించి సిధ్ధినొసగు శ్రీ శక్తి పీఠం.

అష్టాదశ శక్తి  పీఠాలలో రెండవ శక్తి పీఠమైన ఈ కంచి దేవాలయంలోని బంగారు బల్లి, వెండి బల్లి రూపాలను తాకి తరించే భాగ్యం ఈ క్షేత్రం దర్శించే వారికి కలుగుతుంది.
చెన్నైకి 70 కి.మీ. దూరంలో గల కంచి క్షేత్రాన్ని కాంచీపురం, కాంజీవరం అని కూడా పిలుస్తారు.  చెన్నై నుండి తాంబరం మీదుగా కంచి చేరవచ్చు.  దేవలయాల కేంద్రంగా విశ్టిష్ట విధ్యాకేంద్రంగా గల ఈ కంచిపురంలో సతీదేవి "కంకాళం" పడినట్లు చరిత్రకారుల నమ్మకం.

ఆదిశంకరులే స్వంయంగా ప్రతిష్టించిన ఈ శక్తి పీఠం వైపుకే కంచిలోని ఆలయాలన్ని తిరిగి వుండడం ప్రత్యేక విశిష్టత.

				3. ప్రద్యుమ్నేశృంఖలాదేవి

ఈ చరాచర ప్రపంచానికంతటకు తల్లి   అయిన ఆ జగన్మాత నిత్యం బాలింతరాలుగా నడికట్టుతో కొలువుదీరి, తన బిడ్డలను రక్షించే తల్లిగా పేరుపొందిన దేవి.  'శృంఖలా దేవి'  కొలువు దీరిన దివ్యక్షేత్రం  ప్రద్యుమ్నం.   ప్రద్యుమ్నం అష్టాదశ శక్తిపీఠములలో మూడవది అయిన శృంఖలాదేవి పీఠము.

నేటి బెంగాల్ బంగ్ల దేశముగ, వంగదేశముగ విడిపొయి వున్నది.  హుగ్లీ జిల్లాలోని పాండుపా గ్రామంలోని దేవినే "శృంఖలా దేవి" అంటున్నారు.  పశిమ బెంగాల్లోని హుగ్లీ  జిల్లాలోగల కలకత్తా ప ట్టణానికి సుమారు 80 కి.మీ. దూరంలో పాండవ ప్రాంతమైన "ప్రద్యుమ్న" అనే ప్రదేశంలో ఈ శృంఖలాదేవి క్శేత్రం ఉండేదని ఆర్యుల ప్రమాణికం.  దానిని అనుసరిస్తే కలకత్తాకు 135 కి.మీ. దూరంలో గల గంగా సాగర్ క్శేత్రం శక్తి పీఠముగా పిలువబడుతోంది.

త్రేతాయుగంలో 'ఋష్యశృంగ మహర్శి' శృంఖలా దేవిని ప్రతిష్టించినట్లు తెలుస్తుంది.  ఈ క్షేత్రంలో సతీదేవి కన్ను పడిందని కొందరూ, స్థనము పడిందని మరికొందరి వాదన.


				4  క్రౌంచపట్టణ చాముండేశ్వరి

క్రౌంచి పట్టణమందున్న చాముండేశ్వరి ఆలయం భక్తజన జయజయ ధ్వానాలతో నిత్యం ప్రతిధ్వనిస్తూ వుంటుంది. క్రౌంచి పట్టణం అనగా మహిషాసురుని ప్రధాన పట్టణం.  అదే ఈనాటి మైసూరు పట్టణం.  కర్నాటక రాష్ట్రంలోగల మైసూరు పట్టణమందు మహిషాసురమర్ధినిగా, చాముండేశ్వరీ మాతగా తన చల్లని దీవెనలు కురిపిస్తూ, భక్తజన మనోభీష్టాలనీడేరుస్తూ నిత్యసేవా కైంకర్యాల నందుకుంటున్న బంగారు తల్లి ఆదిపరాశక్తి చాముండేశరికి నిత్యం మనః పూర్వక వందనం.

సృష్టి స్థితి లయస్వరూపిణి ఆదిపరాశక్తి జగన్మాత శ్రీదేవి. 

				5  అలంపురే జోగులాంబ

అలంపురం పూర్వనామం హలంపురం, మరోపేరు హేమలాపురం.  ఈ అలంపురంలోని శక్తిపీఠం జోగూలాంబా దేవి శక్తిక్షేత్రం.  ఆంధ్రప్రదేశ్ మహబూబ్ నగర్ జిల్లాలో కలదు.  ఆదియుగంలో ఈ క్షేత్రం హరిహరక్షేత్రంగా భాసిల్లింది.  కాశీక్షేత్రంలో ఉత్తరవాహిని గంగానది, అలాగే అలంపురంలో ఉత్తరవాహిని తుంగభద్ర.  కాశీకి అటు, ఇటు వరుణ, అసి నదులున్నాయి.  అదే విధంగా అలంపురానికి వేదవతి, నాగావళీ నదులున్నాయి.

కాశీలో గంగ, యమున, సరస్వతి, త్రివేణి సంగమం వున్న విధంగా అలంపురంలో వేదవతి, నాగావళీ నదులున్నాయి.  కాశీ అధిదేవతలు విశాలాక్షీ, విశ్వేశ్వరుడు.  అలంపురానికి అధిదేవతలు జోగులాంబా, బాలబ్రహ్మేశ్వరుడు.  ఈ అలంపురం శక్తిక్షేత్రం శ్రీశైలానికి పశ్చిమ ద్వారమై వెలసింది.  కావున ఈ అలంపురాన్ని "దక్షిణ కాశి" అంటారు.

అలంపురం శక్తి జోగులాంబా, బాలబ్రహ్మేశ్వరాలయాలకు అటూ ఇటూ కుమార బ్రహ్మ, అర్కబ్రహ్మ, వీరబ్రహ్మ, గరుడ బ్రహ్మ, స్వర్గబ్రహ్మ, పద్మబ్రహ్మ అనే నవబ్రహ్మల ఆలయాలు వెలిశాయి.  ఆలయాలన్నీ ఒకే మూసగా రూపుదిద్దుకున్నాయి.  ఈ నవబ్రహ్మల ఆకారాలు లింగ రూపంలోనే ఉంటాయి. బాలబ్రహ్మేశరుని తలపై మాత్రం చిన్నచిన్న గుంటలుంటాయి. ఈ లింగం చుట్టూ నారాయణ సాలగ్రామాలూంటాయి.  ఈ బాలబ్రహ్మేశ్వర లింగంపై ఎన్ని నీళ్ళు పోసినా ఆ నీళ్ళు ఎటు పోతాయో తెలియదు.  ఇసుకతో రూపుదిద్దుకున్న "రససిధ్ధి వినాయకుడు" అనే పేరుతో గుడిలోని ఒక వినాయకుని తాకితే గరుకుగా ఉంటాడు.  గట్టిగా అరగదీస్తే ఇసుక రాలుతుంది.

తుంగభద్ర ఆవలి ఒడ్డున పాపనాశేశ్వర ఆలయం, పాపనాశిని తీర్థంలో ఉన్నాయి.  ఈ తీర్థంలో ఒక్క స్నానం చేస్తే సంవత్సరం పాటు గంగానదిలో స్నానం చేసిన ఫలితం సిధ్ధిస్తుంది. 

ఎంతో అద్భుత మహిమల చరిత్రగల అలంపురం క్షేత్రాన్ని 7, 8 శతాబ్దాలలో చాళుక్య రాజులు; 9వ శతాబ్దంలో రాష్ట్రకూటం రాజులు; 10, 11, శతాబ్దాలలో కళ్యాణ, చాళుక్య రాజులు అభివృధ్ధిపరిచారు.  కాని బహుమని  సుల్తానుల తాకిడికి ఈ ప్రాంతం జీర్ణస్థితికి చేరుకుంది.  16వ శ్తబ్దంలో శ్రీకృష్ణదేవరాయలు మళ్ళీ అలంపురాన్ని అభివృధ్దిపరిచాడు.  ఇలా కాలమనే ఆటుపోటులకు తట్టుకుంటూ నాటి చరిత్ర కు సాక్షీభూతంగా నిలచి నేటికి ఆ ప్రతిభను చాటూతూ నిలచిన అలంపురం చూసితీరవలసిన మహిమాన్విత పర్యాటక కేంద్రం.  అష్టాదశ క్షేత్రాలలో ఐదవది.

_ _ _____________
4 ఓంకారేశ్వరలింగం 

ఓంకారేశ్వరుని అమరేశ్వరుడని కూడా పిలుస్తారు.  కానీ ఇక్కడ నర్మదానదికి రెండువైపులా ఓంకారేశ్వర్, అమరేశ్వర్ దేవాలయాలు ఉన్నాయి.  వాటి మధ్య నర్మదానదిమీద వంతెన కూడా నిర్మించబడింది.  ఈ క్షేత్రంలో నర్మదానది, నర్మద, కావేరిక అని రెండు పాయలుగా ప్రవహిస్తోంది.  ఈ రెండు పాయల మధ్య ఉన్న ప్రదేశన్ని 'శివపురి' అని 'మాంధాతృపురి' అని పిలుస్తారు.  

మాంధాత సూర్యవంశపు రాజు.  ఈయన రఘువంశానికి మూలపురుశుడు.  శ్రీరామచంద్రుడు కూడా ఈ  వంశములోనివాడే.  మహావీరుడైన మాంధాత ఇక్కడి పర్వతశిఖరంమీద అనేక సంవత్సరాలు తప్పస్సు చేసి పరమేశ్వరుని ప్రసన్నుని చేసుకొని స్వామికి దేవాలయాన్ని నిర్మించాడు.

అందువలన దీనికి వాందాతపురి అని పేరు వచ్చింది.  మాంధాత పర్వతం మీద చాలా దేవాలయాలు ఉన్నాయి.  అవన్నీ "ఓం" అనే ప్రణవకారంలో ఉండి, ఓంకారేశ్వర దేవాలయం ఆ ప్రణవంపై బాలచంచ్రుని లాగే ప్రకాశిస్తోంది.  ఈ ఓంకారేశ్వరుని దగ్గరుకు వెళ్ళే మార్గంలో విష్ణుపురి, బ్రహ్మపురి అనే చిన్నచిన్న రెండు కొండగుట్టలున్నాయి.  ఆ రెండింటి మధ్య "కపిలధార" అనే నది ప్రవహించి నర్మదానదిలో కలుస్తోంది.

యాత్రామార్గం

విజయవాడ నుండి బొంబాయి, నాసిక్ మీదుగా ఖాండ్వా అజ్మీర్ రైల్వే లైన్లోని ఓంకారేశ్వర్ స్టేషన్లో దిగి, బస్సులో 8 కి.మీ.  వెళ్ళి నర్మదానదీ తీరంలోని ఈ స్వామిని సేవించవచ్చు.  ఇది విజయవాడ నుంచి సుమారు 1500 కి.మీ. దూరం.

పురాణగాధ

ఒకప్పుడు నారదుడు శివుని ఆరాధించడం కోసం గోకర్ణ క్షేత్రానికి వెళ్ళాడు.  కొంతకాలానికి నారద మహర్షి తిరిగి వస్తూ వింధ్యపర్వతం దగ్గరకు వచ్చాడు.  వింధ్యుడు ఆదరంగా ఎదురెళ్ళి నారద మహర్షికి స్వాగతం చెప్పి నేను పర్వతరాజును, సర్వసంపన్నుడను, ఏ విషయంలోను లోపంలేదని గర్వంతో నిలబడ్డాడు.  వింధ్యుడు అలా అహంకారంతో పలకటం నారదునికి రుచించలేదు.  వింధ్యుని అహంకారం అణచివేయాలనుకున్నాడు.  వింధ్యపర్వతంపై జాలి చూపిస్తున్నట్లుగా ఉస్సూరని నిట్టూర్పు విడిచాడు.  అది చూచిన వింధ్యుడు "ఏం మహర్షి! నా ఔన్నత్యాన్ని చూచి మెచ్చుకోకుండా నిట్టూర్పును విడుస్తున్నవేమిటి" అని ప్రశ్నించాడు.  నారదుడు ఫక్కున నవ్వి "యింకేమీ ఉన్నది నీవు ఎంత గొప్పవాడవైనా మేరుపర్వతంకన్నా తక్కువే కదా! ఆయన శిఖరాలు స్వర్గందాకా వ్యాపించాయి.  అటువంటప్పుడు వానితో పోలిస్తే నీవెంత" అని వెళ్ళిపోయాడు.  వింధ్యుడు చాల బాధపడ్డాడు.  తక్షణమే ఓంకార క్షేత్రానికి వెళ్ళి శివుని గురించి ఆరునెలలు గొప్ప తప్పస్సు చేశాడు.  వింధ్యుని తపోదీక్షకు శంకరుడు ప్రత్యక్షమై వరం కోరుకోమన్నాడు.  అందుకు వింధ్యుడు "పరమేశ్వరా నా జన్మ చరితార్థమయ్యింది.  నా బుధ్ది ఎల్లప్పుడూ ప్రసన్నంగా ఉండేటట్లు వరం ప్రసాదించు నీవు నా శిరస్సుపై ఎల్లప్పుడు నివసించు స్వామీ" అని కోరుకున్నాడు.  

వింధ్యుడు కోరిన వరాన్ని ప్రస్సదించాడు శివుడు.  ఇంతలో దేవతలు వచ్చి శివుని స్తుతిస్తూ అక్కడే జ్యోతిర్మయరూపంతో స్థిరంగా ఉండమని కోరాడు.  లోక కళ్యాణార్థమై శివుడు ప్రణవాకారంలో ఓంకారేశ్వరుడని, పార్థివాకారంలో పరమేశ్వరుడని రెండు పేర్లతో అక్కడే ఆవిర్భవించాడు.  

చరిత్ర

ఈ క్షేత్రం గురించి చారిత్రాత్మకమైన ఆధారాలు అంతగా లభించలేదు. షట్చక్రవర్తులలో ఒకడైన మాంధాత, ఇక్కడ తపస్సు చేసినట్లు చెప్పబడుతోంది.

ఇక్కడ అమలేశ్వర, ఓంకారేశ్వర ఆలయాలు వేరువేరుగా ఉన్నప్పటికీ, ఈ రెండింటికి తేడా అంతగా కనపడదు.  ఓంకారేశ్వరం కొండశిఖరంపై ఉన్న శివాలయం కాగా, ఆలయంలోని శివలింగం వింధ్య శిఖరమే.
ఈ క్షేత్రంలోనే శంకరాచార్యులవారు ఉపనిషత్తులకు భాష్యం వ్రాశారు.  అప్పుడు ఆయన నివసించిన గుహను ఇటీవల కాలంలో పునరుధ్దరించారు.
ఈ క్షేత్రంలోనే శంకరాచార్యులవారు ఉపనిషత్తులకు భాష్యం వ్రాశారు.  అప్పుడు ఆయన నివసించిన గుహను ఇటీవల కాలంలో పునరుధ్దరించారు.

అమలేశ్వరాలయం ప్రస్తుతం పురావస్తుశాఖవారి రక్షణలో ఉన్నది.  ఓంకారేశ్వరానికి 3 కి.మీ. దూరంలోని జైనుల సిధ్ధక్షేత్రం, పర్వత సమతల ప్రాంతంలోని ఆశాదేవి ఆలయం, శిధిలమైన సిధ్ధేశ్వరాలయం చూడదగినవి.

5.  వైద్యనాథలింగం

జ్యోతిర్లింగంగా చెప్పబడే వైద్యనాథలింగం బీహార్ రాష్ట్రంలోని చితాభూమిలో ఉన్నదని ఉత్తరాదివారు భావిస్తారు.  వారి దృష్టిలో మహారాష్ట్రలోని పర్లివైద్యనాధలింగం జ్యోతిర్లింగం కాదు.  కాని దక్షిణాదివారు మహారాష్ట్రలోని పర్లివైద్యనాధ క్షేత్రాన్నే జ్యోతిర్లింగం క్షేత్రంగా చెబుతారు.  ఈ 
జ్యోతిర్లింగం ఎక్కడ ఉన్నదిగా చెప్పబడినప్పటికి దానికి సంబందించిన పురాణగాధ ఒక్కటే. 

యాత్రా మార్గం

ఓరంగాబాద్ నుంచి 12 గం ల కాలంలో బస్సులో ప్రయణించి పర్లివైధ్యనాథ క్షేత్రాన్ని చేరవచ్చు లేదా పర్భిణి రైల్వేజంక్షన్ నుంచి 40 కి.మీ. దూరంలో ప్రయాణించి పర్లివైధ్యనాథ్ క్షేత్రంలో దిగవచ్చు.

పురాణగాథ

శివభక్తుడైన రావణాసురుడు ఒకప్పుడు వెండికొండకు పోయి శివుని ప్రీతి కోసం తన తలలను హోమంచేసి 9 తలలను హోమంలో వేసిన తరువాత్ 10 వ తలను కూడా ఖండించబోగా శివుడి ప్రత్యక్షమై వరం కోరుకోమన్నాడు.  అప్పుడు రావణాసురుడు ఇతరులు తన తలలను క్శండించినప్పుడు అవి వెంటనే మరల మొలచి యథస్థితికి ఉండాలని, శివుడు తన లంకారాజ్యానికి వచ్చి అక్కడే స్థిరంగా ఉండాలని వరం కోరాడు.  అందుకు శివుడు అలాగే అంటూ తన బదులు ఆత్మలింగాన్ని ఇస్తున్నానని, దానిని తీసుకొనిపోయి లంకారాజ్యంలో ఉంచమని అది లంకలో ఉనంతకాలం రావణాసురునికి అపజయం అన్నది లేక రాజ్యం సుభిక్షంగా ఉంటుందని రాజ్యానికి ఎటువంటి పతనావస్థా ఉండదని చెప్పాడు.   కానీ ఆత్మలింగాన్ని లంకకు వెళ్ళేలోపు మరెక్కడా క్రింద పెట్టకూడదని, నేలపై పెట్టిన తరువాత దానిని పెకలించటం ఎవరికీ సాధ్యం కాదని కూడా శివుడు చెప్పాడు.దానికి అంగీకరించిన రావణాసురుడు శివుని ఆత్మలింగాన్ని తీసుకొని మధ్య దారిలో సంధ్యావందనానికి సమయంకాగా ఆ సమయానికి కనిపించిన ఒక బాలుని చేతిలో ఆ లింగాన్ని ఉంచి వెంటనే తిరిగి వస్తానని, అప్పటివరకూ క్రింద పెట్టకుండా జాగ్రత్తగా పట్టుకోవలసిందిగా చెప్పి సంధ్యావందనానికి వెళ్ళాడు.

కానీ ఆత్మలింగాన్ని లంకకు వెళ్ళేలోపు మరెక్కడా క్రింద పెట్టకూడదని, నేలపై పెట్టిన తరువాత దానిని పెకలించటం ఎవరికీ సాధ్యం కాదని కూడా శివుడు చెప్పాడు.దానికి అంగీకరించిన రావణాసురుడు శివుని ఆత్మలింగాన్ని తీసుకొని మధ్య దారిలో సంధ్యావందనానికి సమయంకాగా ఆ సమయానికి కనిపించిన ఒక బాలుని చేతిలో ఆ లింగాన్ని ఉంచి వెంటనే తిరిగి వస్తానని, అప్పటివరకూ క్రింద పెట్టకుండా జాగ్రత్తగా పట్టుకోవలసిందిగా చెప్పి సంధ్యావందనానికి వెళ్ళాడు.  సంధ్యావందనానికి వెళ్ళిన రావణాసురుడు 48 ని  ల కాలంవరకు రాలేదు.  పనిపూర్తి చేసుకొని తిరిగివస్తున్న రావణుని చూడగానే ఆ పిల్లవాడు "రావణా! ఈ లింగాన్ని ఇంక మోయలేను" అని గట్టిగా అరుస్తూ ఆ ఆత్మలింగాన్న్ని నేలపై పెట్టివేశాడు.  పరుగుపరుగున వచ్చిన రావణుడు ఎంత ప్రయత్నించినా ఆ లింగం పైకి రాలేదు సరికదా అతని శరీరంతా గాయాలయ్యాయి.  అప్పుడు శివుడు ప్రత్యక్షమై అతని గాయాలను మాన్పి ఇక ఆ లింగం కదలదని కనుక రావణాసురునే ప్రతీరోజూ వచ్చి ఆ లింగాన్ని సేవించుకోవలసిందిగా ఉపదేశించి అదృశ్యమయ్యాడు. 

రావణాసురునికి వైద్యం చేసి గాయాలను మాన్పినందువల్ల స్వామికి వైద్యనాథుడని పేరు వచ్చింది.  ఈ సందర్భంగా రావణాసురుడు చేసిన శివతాండవ స్తోత్రం ఎంతో పేరు పొందింది.

చరిత్ర

ఈ క్షేత్రానికి సంబంధించిన చారిత్రాత్మకమైన ఆధారాలు ఏమీ లభ్యం కాలేదు

చూడవలసిన ప్రదేశాలు

మార్కండేయ తీర్థం, రావణాసురునిచే ప్రతిష్టించబడిన చంద్రపాలేశ్వరలింగం, దధీచి ప్రతిష్టితమైన దధిచీశ్వరలింగం, ప్రక్కనే ఉన్న దధీచి విగ్రహం, హరిహరతీర్థం, గణపతి మందింరం ఇక్కడ చూడవలసిన ప్రదేశాలు. 
ఈ క్షేత్రంలో కన్నడ దేశస్థులు వివిధ మఠాలను పెట్టి యాత్రికులకు తగు సౌకర్యాలను కల్పిస్తున్నారు.  ఇండోర్ రాణి అహల్యాబాయి, నాగపూర్ సంస్థానపు భోంస్లేలు ఈ ఆలయానికి ఎన్నో దానాలిచ్చారు.

ఈ వైద్యనాథాలయానికి 125 కి.మీ. దూరంలోని ఓండా నాగనాథ్ నందలి నాగనాథలింగం కూడా జ్యోతిర్లింగంగా మహరాష్టులచే చెప్పబడుతోంది.

6  భీమశంకరలింగం

సహ్య పర్వతం యొక్క శిఖరాలలో ఒకదాని పేరు డాకిని.  ఆ కొండపై భాగంలో పరమశివుడు భీమశంకర జ్యోతిర్లింగంగా వెలిశాడు.  భీమానది ఇక్కడే పుట్టింది.  అది పుట్టినచోట శివలింగం ప్రక్కభాగం నుంచి కొద్ది కొద్దిగా ప్రవహిస్తుంటుంది.  భీమశంకరుడు శాకిని, డాకిని మోదలైన రాక్షస సమూహాలతో సేవించబడుతూ ఉన్నాడని పురాణవచనం.

యాత్రామార్గం

బొంబాయి దగ్గరలోని పూనావరకు రైలులో వెళ్ళి పూనాలో బస్సు ఎక్కి 75 కి.మీ. ప్రయాణం చేసి "డాకిని భీమశంకరం" క్షేత్రాన్ని చేరాలి.  ఆయాత్రికులకు వసతులు అంతగా లేని ఈ క్షేత్రనికి పూనా నుండి ప్రతిరోజూ ఐదారు బస్సులు వస్తాయి.  ఆలయం చుట్టూ అరణ్యం దట్టంగా ఉంటుంది.  లోయలో నిర్మించబడిన ఈ ఆలయానికి ప్రక్కనే ఉన్న కోనేరులొ స్నానం చేసి భీమశంకరుని సేవించుకోవచ్చు. 

పురాణగాథ

పూర్వం భీముడనే పేరుగల రాక్షసుడు తన తల్లియైన కర్కటితో ఈ పర్వత శిఖరంమీద నివసిస్తూ ఉండేవాడు.  వాడు ఒకనాడు తల్లిని "అమ్మ నా తండ్రి ఎవరు? ఎక్కడున్నాడు? నీవు ఈ కొండమీద ఒంటరిగా ఉండడానికి కారణం ఏమిటి" అని ప్రశ్నించాడు.  అప్పుడు కర్కటి కుమారునితో "నాయనా లంకా రాజ్యానికి ప్రభువైన రావణాసురుని తమ్ముడైన  కుంభకర్ణుడు మీ తండ్రి, పరాక్రమవంతులైన నీ తండ్రిని, పెదతండ్రిని దుర్మార్గుడైన శ్రీరాముడు సంహరించాడు.  నా తండ్రి కర్కటుడు, తల్లి పుష్కసి.  నా మొదటి భర్త విరాధుడు.  అతనిని కూడా ఒకప్పుడు శ్రీరాముడే సంహరించాడు.

ఒకనాడు నా తల్లిదండ్రులు అగస్త్యమహర్షి శిష్యుడైన సుతీక్ష్ణుడు అనేవాడిని తినబోయారు.  తపస్సంపన్నుడైన వాడు కోపంతో నా తల్లిదండ్రులను భస్మం చేశాడు.  నేను దిక్కులేని దానినై బిక్కుబిక్కుమంటూ కాలం గడుపుతున్నాను.  అప్పుడు ఒకనాడు ఇక్కడికి వచ్చిన కుంభకర్ణుడు నన్ను బలవంతంగా చేపట్టాడు.  ఆ విధంగా నీవు జన్మించావు.  నీ తండ్రి మహావీరుడు కనుక తండ్రిని మించిన కొడుకువై నీ వంశానికి పేరు తీసుకొనిరా" అని చెప్పింది.

తల్లి మాటలు విన్న భీముడు కోపంతో వణికిపోయాడు.  తన వంశాన్ని నాశనం చేసిన విష్ణుమూర్తినీ, ఆయన భక్తులనూ సర్వనాశనం చేయాలని కంకణం కట్టుకున్నాడు.  దేవతలను, మహర్షులను మట్టుపెట్టాలని పట్టుబట్టాడు.  బ్రహ్మదేవుని గురించి వేయి సంవత్సరాలు ఘోరమైన తపస్సు చేశాడు.  అప్పుడు బ్రహ్మ ప్రత్యక్షమై ఆ రాక్షసునికి అంతులేని పరాక్రమాన్ని, అనంతమైన ధైర్యాన్ని వరంగా ప్రసాదించాడు.

వరగర్వంతో భీమాసురుడు దేవలోకం  మీదికి దండెత్తి దేవేంద్రుని ఓడించి దేవలోకాన్ని ఆక్రమించుకొన్నాడు. ఆ తరువాత భూలోకమంతా తిరిగి సాధువులైన భక్తులను, మహర్షులను  బాదించాడు.  ఆ కాలంలో కామరూప దేశాన్ని సుదక్షిణుడు అనే రాజు పరిపాలిస్తండేవాడు.  ఆయన గొప్ప శివభక్తుడు.  అఖండమైన తపస్సంపన్నుడు.  భీమాసురుడు అతనిపై దండెత్తి అతనిని కారాగారంలో బందించాడు.  శివభక్తుడైన సుదక్షిణుడు కారాగారంలోనే మట్టితో ఒక లింగాన్ని చేసి పూజిస్తూ నిరంతరం శివపంచాక్షరి మంత్రాన్ని జపిస్తూ ఉండేవాడు.  ఒకరోజు భీమసురుడు ఆ రాజును సమీపించి "ఓరీ బుద్ధిమాలినవాడా ఈ జపములేమిటి? ఈ శివపూజలేమిటి? ఇకపై ఈ పిచ్చిపనులు మాను" అని గర్జించాడు.  అయినా ఆ రాజు ఇవి ఏమీ పట్టించుకొకుండా శివపూజలో నిమగ్నమైపోయాడు.   రాక్షసుడికి వళ్ళు మండింది.  పళ్ళు పటపట కొరుకుతూ కత్తిని తీసి "మూర్ఖుడా ఏమీ మాట్లాడవు! నిన్నే!" అని అరిచాడు.  రాజు నెమ్మదిగా కళ్ళు తెరిచి "రాక్షసరాజా మనకు కనిపించే చరాచర జగత్తునకంతటికి పరమశివుడే ప్రభువు.  అతడే ఈ ప్రపంచానికి కర్త.  భరించేది అతడే, హరించేది అతడే.  నేనా జగత్పత్తిని సేవిస్తున్నాను.  నీ గర్జనలు, గాండ్రింపులు నన్ను ఏమీ చేయలేవు" అన్నాడు.  అంతటితో భీముడు మరింత మండిపడుతూ వికటాట్టహాసంతో కత్తిని ఝుళిపిస్తూ "ఈ లోకానికి వీడేనా కర్త? వీడేనా రక్షించేది? ఇప్పుడు ఈ లింగాన్ని నా కత్తితో ముక్కలు ముక్కలు చేస్తాను.  తనను తాను రక్షించుకోమను" అంటూ కత్తినెత్తి శివలింగాన్ని నరకబోయాడు. అంతలో శివలింగం నుండి శివుడు ఆవిర్భవించి, ఆ రాక్షసుని భస్మం చేశాడు. సుదక్షిణుడు భక్తిపారవశ్యముతో శివుని పాదాలపై పడి నమస్కరించి ఎన్నో విధాలుగా స్తుతించాడు.   పరమశివుని కరుణాకటాక్షం వలన లోకాలకు భీమాసురుని పీడ విరగడయ్యింది.  ఇంద్రుడు మొదలైన దేవతలంతా తమ తమ స్థానాలను అలంకరించారు.  సుదక్షిణుడు తన రాజ్యాన్ని పొంది ఎప్పటివలెనే పరిపాలించసాగాడు.  నారదుడు మొదలైనవారి కోరికమేరకు జ్యోతిర్లింగరూపిగా అక్కడే నెలకొన్న పరమశివుడు భీమశంకరునిగా భక్తుల పూజలందుకొన్నాడు.  

చూడవలసిన ప్రదేశాలు

ఇతిహాసం ప్రకారం 'అసురజాతి"కి సాధనా కేంద్రంగా ఉన్న ఈ క్షేత్రానికి మిగిలిన జ్యోతిర్లింగ క్షేత్రాలతో పోలిస్తే యాత్రీకుల రద్దీ చాలా తక్కువ.  మహరాష్ట్ర కన్నడ దేశాల భక్తులు తరచు ఈ క్షేత్రాన్ని దర్శిస్తూ ఉంటారు.

ఈ క్షేత్రంలో మోక్షగుండం, భీమానది, సంగమస్థానం, కమలజాదేవి ఆలయం మొదలైనవి చూడవలసిన ప్రదేశాలు. 

7  రామేశ్వరలింగం

రామేశ్వర జ్యోతిర్లింగం దక్షిణసముద్రతీరంలో ఉంది.  ఈ క్షేత్రమ యొక్క గొప్పతనాన్ని గురించి స్కాందపురాణంలో ఎంతగానో చెప్పబడింది.  ఈ జ్యోతిర్లింగం శ్రీరామచంద్రుని చేతులమీదుగా ప్రతిష్టించబడింది.  రామేశ్వరస్వామి దేవాలయం 1000 అడుగుల పొడవు, 650 అడుగుల వెడల్పు, 150 అడుగుల ఎత్తు కలిగి అనంతమైన శిల్పకళతో అలరారుతోంది..  ఈ క్షేత్రంలో నందీశ్వరుడు, వెండి రథము, బంగారు గోపురాలు చూడవలసినవి. ఆలయం చుట్టూ 1200 స్తంభాలతో కూడిన ప్రదక్షిణ మండపం భక్తులను ఆకట్టుకుంటుంది.  ఈఆలయంలో 23 తీర్థాలు ఉన్నాయి.  కాగా సముద్రాన్ని 24వ తీర్థమైన  అగ్నితీర్థముగా చెబుతారు.  ఉత్తర భారతం నుండి వచ్చేవారు గంగాజలాన్ని తెచ్చి రామలింగేశ్వరునికి అభిషేకిస్తారు.  మన దక్షిణాదివారు రామేశ్వరంలో సముద్రమునందలి ఇసుకను సేకరించి కాశీలో గంగానదిలో కలుపుతారు.  ఈ పుణ్యకార్యం త్రేతాయుగంలో శ్రీరామచంద్రుని నుండి నేటివరకు కొనసాగుతూనే ఉంది.

యాత్రామార్గం

విజయవాడ నుండి వెళ్ళి, మద్రాసు ఎగ్మోర్ స్టేషన్ నుంచి రామేశ్వరానికి నేరుగా రైలులో వెళ్ళవచ్చు.  గంగా, కావేరి ఎక్స్ ప్రెస్  కాశీ - రామేశ్వరం మధ్య మద్రాసు మీదుగా నడుస్తోంది.  ఒకప్పుడు బస్సులో ప్రయణించి వెళ్ళి న యాత్రికులు పాంబన్ వరకు వెళ్ళి అక్కడి నుండి 34 కి.మీ. రైలులో సముద్రం మీదుగా ప్రయణించి రామేశ్వరం చేరేవారు.  ప్రస్తుతం బస్సులో ప్రయణించేవారు కూడా నేరుగా రామేశ్వరాన్ని చేరటానికి వీలుగా ఇటీవల సముద్రంపై వంతెనను నిర్మించారు.

పురాణగాథ

త్రేతాయుగంలో శ్రీరామచంద్రుడు రావణసురుని సంహరించిన తరువాత సీతతో కలసి సపరివారంగా పుష్పక విమానంపై సముద్రాన్ని దాటి గంధమాదన పర్వతానికి వచ్చాడు.  అక్కడ మునులంతా శ్రీరామచంద్రుని చూచి పులస్త్యబ్రహ్మ కొడుకైన రావణాసురుని చంపటంవలన బ్రహ్మహత్యాపాపం సంభవించిందని, కనుక ఆ పాపపరిహారార్థం  ఆ ప్రదేశంలో శివలింగాన్ని ప్రతిష్టించి పూజించవలసిందిగాను చెప్పారు. 

శ్రీరాముడు శివలింగము తీసుకొనిరమ్మని హనుమంతుని కైలాసానికి పంపాడు.  ఆంజనేయుడు శివలింగమును తెచ్చునంతలో శుభముహర్తం సమీపించినందువల్ల ఋషుల ఆఙ్ఞప్రకారం సీతాదేవి చేతులతో అక్కడ ఇసుకను పోగు చేయించి శివలింగమును సిద్దంచేసి యథావిధిగ శ్రీరాముడు ప్రతిష్టించాడు.  ప్రతిష్ట పూర్తి అయ్యే సమయానికి హనుమంతుడు శివలింగంతో వచ్చి జరిగిన విషయం తెలుసుకొని బాధపడ్డాడు.  తన పాదాలపై పడి వెక్కి వెక్కి ఏడుస్తున్న హనుమంతుని శ్రీరాముడు పైకి లేవనేత్తి బుజ్జగిస్తూ జరిగినదానికి కారణాన్ని చెప్పాడు.

శ్రీరాముని మాటలు హనుమంతునికి తృప్తిని కలింగించలేదు.  అప్పుడు శ్రీరాముడు ఒక నవ్వు నవ్వి "ఆంజనేయా శుభముహుర్తం మించినదని కదా ప్రతిష్ట జరిపితిమి.   నీకు ఇష్టం లేనిచో ఆ లింగమును పెకిలించివేయుము  తరువాత నీవు తెచ్చిన లింగమునే అక్కడ ప్రతిష్టించుదము" అన్నాడు.  హనుమంతుడు పట్టరాని సంతోషముతో కుప్పిగెంతులేసి, ముందుకు దూకి, శివలింగాన్ని పెకలించాలని ప్రయత్నించాడు.  గొప్ప బలవంతుడైన వాయుపుత్రుడు ఎంత ప్రయత్నించినా శివలింగం కదలలేదు.  పొడవాటి తన తోకను లింగం చుట్టూ చుట్టి ఒక్క గుంజు గుంజాడు.  ఆవగింజంతైనా ఉపయోగం లేకపోగా ఆ ఊపుకు హనుమంతుడు ఎగిరి క్రిందపడి మూర్చపోయాడు.  సీత భయపడింది.  శ్రీరాముని బ్రతిమాలింది.  రాముడు తన చల్లని చేతులతో హనుమంతుని శరీరాన్ని తాకి మూర్చను పొగొట్టి, తన వడిలోనికి చేరదీశాడు.  కన్నీరు తుడిచి బుజ్జగిస్తూ "నాయనా శాస్త్రోక్తముగా స్వామిని ప్రతిష్టించాము కదా!  ఇప్ప్పుడు ఈ శివలింగాన్ని ప్రపంచంలో ఏ శక్తీ కదిలించలేదు' అని ఓదర్చి హనుమంతుని తృప్తిపరిచాడు.  రామునిచే ప్రతిష్టించబడిన లింగం రామేశ్వరునిగాను, హనుమంతుడు తీసుకొనివచ్చిన శివలింగం హనుమదీశ్వరునిగాను ప్రసిద్ధి పొంది పూజలను అందుకొంటున్నాయి.

చరిత్ర

ఈ క్షేత్రం గురించి పురాణాలలోనూ, ఇతిహాసాలలోనూ వర్ణించబడిందే తప్ప చారిత్రకంగా చెప్పుకోదగిన స్థానాన్ని  ఈ క్షేత్రం సంతరించుకోలేదు.

చూడవలసిన ప్రదేశాలు

ప్రక్కనున్న పర్వతాలలో మొదలైనవారిచే ప్రతిష్టించబడిన అనేక శివలింగాలున్నాయి.  ఒకనాడు రావణాసురుని రాజ్యమైన శ్రీలంకను రాత్రిపూట రామేశ్వరం నుంచి చూడవచ్చు.  రామేశ్వరానికి దగ్గరలోని కన్యాకుమారిని తప్పక చూస్తారు.  రామేశ్వరం వద్ద సముద్రముపై నిర్మించబడిన పాంబన్ బ్రిడ్జి తప్పక చూడదగినది.  సముద్ర స్నానానంతరం ఆలయ ప్రంగణంలోని 23 బావులలో స్నానం చేసిన తరువాతనే భక్తులు రామేశ్వర జ్యోతిర్లింగాన్ని సేవిస్తారు.











i
