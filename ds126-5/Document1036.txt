కోటిపల్లి, తూర్పు గోదావరి జిల్లా, పామర్రు (తూ.గో జిల్లా) మండలానికి చెందిన గ్రామము. ఇది కాకినాడకు 38 కి.మీ.లు, రాజమండ్రికి 60 కి.మీ. దూరంలో ఉంది. కోటిపల్లి అమలాపురం నుండి 15 కి.మీ. దూరంలో ఉంది, ఇక్కడకు పడవ లేదా ఫెర్రి ద్వారా చేరుకోవచ్చు. పవిత్ర గోదావరి నది ఒడ్డున ఉన్న ఈ కోటిపల్లి ప్రసిద్ధమైన పుణ్యక్షేత్రం.

 కోటిపల్లి దేవాలయం
కోటిపల్లి గుడిలొ శ్రీదేవి, భూదేవి సహిత జనార్థన స్వామి వారు, రాజరాజేశ్వరి సహిత సోమేశ్వరస్వామివారు,అమ్మవారితో కూడిన కోటేశ్వర స్వామివారు వేంచేసి ఉన్నారు. ఈ క్షేత్రం గురించి బ్రహ్మాండ పురాణం లొ చెప్పబడింది. ఈ మూడు విగ్రహాలను ఇంద్రుడు,చంద్రుడు, కాశ్యపమహర్షి ప్రతిష్ఠించారని చెబుతారు.శ్రీదేవి,భూదేవి సమేతుడైన సిద్ధి జనార్థన స్వామి వారిని కాశ్యప ప్రజాపతి ప్రతిష్ఠించారని ఆయనే క్షేత్రపాలకుడని చెబుతారు. ఇంద్రుడు తాను చేసిన పాపాలు పోగొట్టు కోవడానికి అమ్మవారి తో సమేతుడైన కోటేశ్వర లింగాన్ని ప్రతిష్ఠించాడని, రాజరాజేశ్వరి సమేతుడైన సోమేశ్వరుడిని చంద్రుడు ప్రతిష్టించి తన పాపాలు పోగొట్టుకొన్నాడని అంటారు.

ఈ క్షేత్రం పవిత్ర గోదావరినదికి దక్షిణపు ఒడ్డున ఉన్నది. గోదావరి ని ఈ క్షేత్రం వైపు పరివాహించేసేట్లు చేసింది గౌతమ మహర్షి అని చెబుతారు. శ్రీగౌతమీ మహత్యం లో ఈ విధంగా చెప్పబడింది ఎవరైతే ఈ క్షేత్రం వద్ద ఉన్న పవిత్ర గొదావరిలో స్నానం ఆచరిస్తారో వారి సర్వ పాపలు పోతాయని. ఈ క్షేత్రం లొ అనేక పవిత్ర జలాలు వచ్చి చేరడం వల్ల ఈ క్షేత్రానికి కోటి తీర్థం అని కూడా పేరు.

ఈ ఆలయ ప్రాంగణములో ఉమాసమేత కోటీశ్వరాలయము, శ్రీదేవి, భూదేవి సమేత జనార్ధనస్వామి ఆలయం, నాగలింగం మరియు భోగలింగము ఆలయాలు కూడా ఉన్నాయి. ఆలయము ముందొక ధ్వజస్థంబము, నందీశ్వరుడు మరియు కొలను కలవు. ఈ రాజరాజేశ్వరీ సహిత సోమేశ్వరాలయములో దసరా ఉత్సవములు, కార్తీక దీపోత్సవములు అత్యంత ఘనంగా నిర్వహిస్తారు.




 ఆలయ విశేషాలు
ఈ పవిత్ర గౌతమి తీర్థం లొని పుణ్య స్నానం సర్వపాప్లు తొలగించి పుణ్యాన్ని ఇస్తుంది. శివకేశవ భేదం లేదని ఈ క్షెత్రం మనకు పున: పున: చెబుతుంది.కోటేశ్వర లింగం యౌగ లింగం అని, సోమేశ్వర లింగం భోగ లింగం అని, రాజరాజేశ్వరమ్మ భక్తుల కోరికలు తీర్చే తల్లి అని భక్తుల నమ్మిక.

అర్చకులు ప్రతీరోజు ప్రాత సమయాన్నే కోటి తీర్థం నుండి జలాలు తీసుకొని వచ్చి స్వామికి అభిషేకం, అర్చన చేస్తారు. సాయం సంధ్య వేళ స్వామికి దూప సేవ, ఆస్థాన సేవ, పవలింపు సేవ అత్యంత భక్తి శ్రద్ధలతో నిర్వహిస్తారు.పురాతన కాలాంనుండి ఈ పవిత్రక్షేత్రాన్ని భక్తులు దర్శించి తరిస్తున్నారు. ఒకప్పుడు ఈ ప్రదేశాన్ని సోమప్రభాపురం అని పిలిచేవారు. ఇక్కడ ఒక పెద్ద సోమ అనే పుష్కరిణి ఉండేది. ఆదిశంకరులు ఈ క్షేత్రాన్ని దర్సించారని చెబుతారు.

ఆలయం లొ నాలుగు ప్రదిక్షణ మండపాలు ఉన్నయి, ఉత్తర మడపం లొ కలభైరవ స్వామి మందిరం ఉంది. ఈ దేవాలయం లొనే చంద్రమౌళిశ్వర స్వామి శంఖరాచార్యల మందిరం, ఉమా సమేత మృత్యంజయ లింగం , నవగ్రహాల గుడి ఉన్నాయి.

