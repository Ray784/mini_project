పాలీకాం ప్రీమియర్స్‌ కప్‌ విజేత సత్యం

పాలీకామ్‌ ప్రీమియర్స్‌ కప్‌ ఫైనల్స్‌లో ఐబిఎంతో తలపడిన సత్యం బిపిఓ జట్టు టైటిల్‌ను స్వంతం చేసుకుంది. టాస్‌ గెలిచి ఫీల్డింగ్‌ ఎంచుకున్న ఐబిఎం ప్రత్యర్థుల పరుగులకు కళ్ళెం వేయలేక పోయింది. సత్యం బిపిఓ నిర్ణీత 20 ఓవర్లలో ఎనిమిది వికెట్లు కోల్పోయి 149 పరుగులను సాధించింది. ఈ జట్టులోని కార్తీక్‌ 68, మోంటీ 25, ప్రశాంత్‌ 15 పరుగులు చేశారు ఐబిఎం జట్టుకు చెందిన బౌలర్‌లలో శ్రీనివాస్‌ 4 ఓవర్లలో 14 పరుగులిచ్చి 5 వికెట్లను సాధించారు. అనంతరం బ్యాటింగ్‌ ప్రారంభించిన ఐబిఎం జట్టు నిర్ణీత 20 ఓవర్లలో తొమ్మిది వికెట్లు కోల్పోయి 140 పరుగులు చేసి పరాజయం పాలయింది. 

ఈ జట్టులోని వెంకట్‌ 61 పరుగులు తీయగా, షోయబ్‌ 28 పరుగులు సాధించాడు. మ్యాచ్‌లో అత్యధిక పరుగులు సాధించిన సత్యం బిపిఓ జట్టుకు చెందిన కార్తిక్‌కు మ్యాన్‌ ఆఫ్‌ది మ్యాచ్‌ దక్కింది.
 
