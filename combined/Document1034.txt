కోరుకొండ, ఆంధ్ర ప్రదేశ్ రాష్ట్రములోని తూర్పు గోదావరి జిల్లాకు చెందిన ఒక మండలము మరియు గ్రామము. కోరుకొండ జిల్లా రాజధాని ఐన కాకినాడ కు 60కి.మి. , రాజమండ్రి కి 20 కి.మి., అమలాపురానికి 110 కి.మి దూరం లో ఉంది. ఇక్కడ ప్రసిద్ధ మైన శ్రీ లక్ష్మీ నరసింహ స్వామి దేవాలయం కలదు.
 శ్రీ లక్ష్మీ నరసింహ స్వామి ఆలయ విశేషాలు
120 మీటర్ల ఎత్తులొ ఉన్న ఈ దేవాలయం చేరుకొవడానికి 615 మెట్లు ఉన్నాయి.ఈ మెట్లు చాలా ఆశ్చర్యంగా కోండకు చేర్చడంవల్ల ఈ గ్రామానికి కోరుకొండ అని పేరు వచ్చింది.ఆలయం శిల్పకళా సౌందర్యం చాలా అద్భుతంగా ఉంటుంది.ఈ ఆలయం లొ ప్రధాన దైవం శ్రీ లక్ష్మీ నరసింహ స్వామి.ఇక్కడ రెండు దేవాలయాలు ఉన్నాయి. ఒక గుడిలొ దైవాన్ని స్వయంభు గా చెబుతారు, ఇంకో గుడిలొ దైవాన్ని ప్రతిష్ఠ మూర్తిగా చెబుతారు.స్వయంభు లక్ష్మీ నరసింహ స్వామి విగ్రహం తొమ్మిది అంగుళాలు ఎత్తు లొ ఉంటుంది.ఈ ఆలయం లొ పూజలు వైఖాశనాగమ శాస్త్రానుసారంగా జరుగుతాయి.ఈ దేవాలయాన్ని వైష్ఠవ దివ్య క్షేత్రాలలొ ఒకటి గా చెబుతారు.


 పురాతన మరియు చారిత్రక ఆలయ విశేషాలు
ఈ గుడి మరియు కొండ మీద చాలా శిలాశాసనాలు ఈ ఆలయాన్ని గురించి చెబుతున్నాయి.ఆ శాసనాల ప్రకారం 700-800 క్రీ.శ. లొ ప్రసార భట్టార వంశానికి చెందిన సభ్యులు ఆలయాన్ని నిర్మించారని, ఆలయనిర్వహణా బాధ్యతలు తీసుకొన్నారని చెబుతారు. ఇప్పటికి కూడా ఆ వంశస్థులే ఆలయ ట్రస్టీలుగా ఉన్నారు. శ్రీనాధ కవిసార్వభౌముడు తన కవితాసంపుటంలో కొరుకొండ ను వేదాద్రి గా వర్ణించాడు. దీనికి సంబందించిన క్రీ.శ. 1443 చెందిన శిలాశాసనాలు నరసాపురం తాలుక లక్షమణేశ్వరం గ్రామంలొ ఉంది.

