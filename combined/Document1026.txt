 ఆంధ్ర ప్రదేశ్ రాష్ట్రము, తూర్పు గోదావరి జిల్లా, సఖినేటిపల్లి మండలానికి చెందిన గ్రామము. ఇక్కడ ప్రసిద్ది చెందిన లక్ష్మీనరసింహస్వామి ఆలయం కలదు. నరసాపురంనకు సమీపమున గోదావరీ నది బంగాళాఖాతంలో కలిసేచోట ఒక దీవి మీద ఈ ఆలయం ఉంది.

స్థలపురాణం
కృత యుగములొని మాట ఒకసారి నైమిశారణ్యంలొ శౌనకాది మహర్షులు సత్రయాగంచేస్తున్న సమయంలొ సూత మహాముని ద్వారా పుణ్యక్షేత్రాల గురించి తెలుసుకొనుచూ ఒకరోజు అంతర్వేది గురించి సూత మహాముని అడుగగా ఆ మహాముని అంతర్వేది గుర్చి బ్రహ్మనారదుల మధ్యజరిగిన సంవాదాన్ని శౌనకాది మహర్షులకు చెప్పుతాడు.


 క్షేత్ర నామం
ఒకప్పుడు శివుడు పై చేసిన అపచారాలికి ప్రాయశ్చిత్తంగా బ్రహ్మ రుద్రయాగం చేయాలిని నిశ్చయించి , యాగానికి వేదికగా ఈ ప్రదేశాన్ని ఎన్నుకొంటారు, వేదికగా ఎన్నుకొబడిన కారణంగా ఈప్రదేశానికి అంతర్వేది (అంతర్, వేదిక) అనే పేరు వచ్చింది అని చెబుతారు.
.
రక్తవలోచనుడు
ఒకానొక సమయంలొ రక్తవలోచనుడు (హిరణ్యాక్షునికుమారుడు) అనే రాక్షసుడు వశిష్ఠ గోదావరి నది ఒడ్డున వేలాది సంవత్సరాలు తపస్సు చేసి శివుని నుంచి ఒకవరాన్ని పొందుతాడు. ఆ వరం ప్రకారం రక్తవలోచనుడు శరీరం నుండి పడిన రక్తం ఎన్ని ఇసుక రేణువులు మీద పడుతుందో అన్ని ఇసుక రేణువులు నుండి తనంత పరాక్రమైన రక్తవలోచనులు ఉద్బవించాలని కోరుకొంటాడు. ఈ వరగర్వంతో లోక కంటకుడై రక్తవలోచనుడు యజ్ఞయాదులు చేసేబ్రాహ్మణులను, గోవులను హింసించేవాడు. ఇది ఇలా ఉండగా ఒకసారి విశ్వామిత్రుడు కి వశిష్ఠుడు కి ఆసమయంలొ జరిగిన సమరంలొ విశ్వామిత్రుని ఆజ్ఙ పై ఈ రక్తవలోచనుడు వచ్చి భీబత్సం సృష్టించి వశిష్ఠుడి నూరు కుమారులిని సంహరిస్తాడు. వశిష్ఠ మహర్షి శ్రీ మహావిష్ణువు ని ప్రార్ధించగా మహావిష్ణువు లక్ష్మి నమేతుడై గరుడవాహనం పై నరహరి రూపుడై రక్తవలోచనుడుని సంహరించడానికి వస్తాడు.నరహరి సుదర్శనాన్ని ప్రయోగించినప్పుడు శివుడు ఇచ్చిన వరప్రకారం రక్తవలోచనుడు రక్తం పడిన ఇసుకరేణువులనుంచి వేలాది రాక్షసులు జన్మిస్తారు ఇంకా భీబత్సం సృస్టిస్తారు. నరహరి ఈ విషయం గ్రహించి తన మాయాశక్తిని ఉపయోగించి రక్తవలోచనుడుని శరీరం నుండి పారిన రక్తం అంత నేలపై పడకుండా "రక్తకుల్యం" అనే నదిలొ ప్రవహించేటట్లు చేసు రక్తవలోచనుడిపై సుదర్శనచక్రాన్ని ప్రయోగించి సంహరిస్తాడు.ఈ రక్తవలోచనుడిని సంహరించడం చేసిన తరువాత వశిష్ఠుని కోరిక పై నరహరి ఇక్కడ లక్షీనృసింహస్వామిగా ఇక్కడ వెలశారు. ఈ రక్తకుల్యంలొనే శ్రీమహావిష్ణువు అసురులని సంహరించి తన చక్రాయుధాన్ని శుభ్రపరచుకొన్నడని పురాణాలు చెబుతున్నాయి. ఈ రక్తకుల్యం లొ పవిత్రస్నానం చేస్తే సర్వపాపాలు పోతాయి అని చెబుతారు 



