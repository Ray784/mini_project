7  కొల్హాపురి మహాలక్ష్మీ

అష్టాదశ శక్తి పీఠములలో ముఖ్యమైన శక్తిపీఠము కొల్హాపురి మహాలక్ష్మీ శక్తిపీఠము.  ఇక్కడ చేసిన చిన్న దానం కూడా మేరు పర్వతమంత మేలు చేస్తుందని ఆర్యోక్తి.  ఈ క్షేత్రానికి పూర్వనామం "కరవీర" పట్టణం.  కొల్హాపూర్ ఆలయం సముద్ర మట్టనికి 550 అడుగుల ఎత్తులో ఉన్నది.  క్రీ.శ్.9వ శతాబ్దంలో ఈ మహాలక్ష్మి ఆలయం నిర్మంచబడినదని చరిత్రకారుల భావన. 
పద్మావతి పురంవంటి కొల్హాపురంలో కొలువైనట్టి, కరుణ మాత్రమున వీరత్వము నొసగే కరవీర పురవాసిని, విభూతి అనగా ఐశ్వర్యప్రదమైన శిలింగమును కిరీటంపైన ధరించి, వాత్సల్యంతో కోరిన వారికి సంపదనొసగే సచ్చిదానంద స్వరూపిణి. 
కొల్హాపురి మహాలక్ష్మికి నాలుగు చేతులున్నయి. క్రింద కుడిచేతిలో మాతులుంగ ఫలం (మాదీఫలం), పైకుడి చేతిలో కిందికి దిగివున్న పెద్ద గద, పైన ఎడమ చేతిలో డాలు, క్రింది ఎడమ చేతిలో పానపాత్ర ఉండగా, శిరస్సుపైన ఒక నాగపడగ, దానిలో శిలింగము, యోగ ముద్ర ఉన్నాయి.  చంద్రఘంటా దేవి కిరీటంలోని ఘంటయే లక్ష్మీదేవి కిరీటంలోని శివలింగంగా మారిందని పెద్దల ప్రవచనం.  అత్రి, అనసూయల పుత్రుడైన సద్గురు దత్తాత్రేయుడు ప్రతి రోజూ మధ్యాహ్నం ఈ లక్ష్మీదేవి వద్దకు వచ్చి భిక్ష స్వీకరించేవాడట. వింధ్య గర్వమణచిన అగస్త్యుడు కొల్హాపురి క్షేత్రదర్శనంతో దేవి సాక్షాత్కారం పొందాడు.

