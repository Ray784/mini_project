దోసమటంచు ఎరింగియు దుందుడు కొప్పగ పెంచినారమీ 
మీసము రెండు బాసలకు మేమె కవీంద్రులమంచు దెల్పగా 
రోసము కల్గినన్ కవివరుల్ మము గెల్వుడు గెల్చిరేని యీ 
మీసము తీసి మీ పద సమీపములం దలలుంచి మ్రొక్కమే. 

ఏనుగు నెక్కినాము, ధరణీంద్రులు మ్రొక్కగ నిక్కినాము, స 
న్మానము లందినాము, బహుమానములన్ గ్రహియించినార, మె 
వ్వానిని లెక్క పెట్టక నవారణ దిగ్విజయంబొనర్చి ప్ర 
జ్ఞా నిధులంచు బేరు గొనినాము, నీ వలనన్ సరస్వతీ! 
