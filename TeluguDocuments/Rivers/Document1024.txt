అన్నవరం ఆంధ్ర ప్రదేశ్ రాష్టం లోని తూర్పు గోదావరి జిల్లా శంఖవరం మండలానికి చెందిన గ్రామము. అన్నవరం కలకత్తా - మద్రాసు జాతీయ రహదారి పై రాజమండ్రి నుండి దాదాపుగా 70 కి.మీ, కాకినాడ కి 45 కి.మి. దూరంలో ఉంది. ఈ గ్రామం లొని అన్నవరం రైల్వే స్టేషన్ విశాఖపట్టణం-విజయవాడ రైలుమార్గం లొ వస్తుంది. అన్నవరం ఒక సుప్రసిద్ద పుణ్యక్షేత్రం. శ్రీ వీరవేంకట సత్యనారాయణ స్వామి వారి దివ్యక్షేత్రం. తూర్పు గోదావరి జిల్లా నందు శంఖవరం మండలానికి చెందిన గ్రామము. ఈ ప్రాంతం ప్రతినిత్యం భక్తులతో రద్దీగా ఉంటంది. హిందువులు పవిత్రంగా భావించే కార్తీకమాసంలో ఇచ్చట కనివిని ఎరుగని రీతిలో భక్తులు వస్తంటారు.

 
అన్నవరం దేవాలయంఅన్నవరం - పిలిస్తే పలికే దైవంగా పేరుపొందిన శ్రీ సత్యనారాయణ స్వామి ఆలయాన్ని రత్నగిరి అనే కొండపై అన్నవరంలో నిర్మించారు. ఈ ఆలయ నిర్మాణం అయి రెండు శతాబ్ధాలు మాత్రమే ఐనా చాలా ప్రాశ్యస్థాన్ని మరియు ప్రాముఖ్యాన్ని పొందింది. సమీపంలో పంపా నది హోయలొలుకుతూ పారుతుంటుంది. కొండపై నెలకొని ఉన్న ఈ దేవాలయంలో వేంచేసి ఉన్న శ్రీ సత్యనారాయణ స్వామి ని దర్శించేందుకు గుడివరకు ఘాట్ రోడ్డు నిర్మించారు. మెట్లు గుండాకూడ వెళ్ళవచ్చు. ఇక్కడ సామూహికంగా వందలాది దంపతులు కూర్చుని ఒకేసారి సత్యనారాయణస్వామి వ్రతాన్ని కనుల పండువగా చేసికొంటూ వుండటం ఒక ప్రత్యేకత. చూచి తీరవలసిన సుందర దృశ్యం. ఇతిహాసాల ప్రకారం కావలసిన వరాలను తీర్చే దైవం కాబట్టి ( అన్న వరం) అన్నవరం దేవుడు అంటారు.

స్థలపురాణం
స్థలపురాణం ప్రకారం పర్వతశ్రేష్ఠులలో ఒకడైన మేరు పర్వతం ఆయన భార్య మేనక శ్రీమహావిష్ణువు గురించి తపం ఆచరించి విష్ణువు అనుగ్రహం తో ఇద్దరు కొడుకులను పర్వతాలుగా పొందుతారు.ఒకరేమౌ భద్ర ఇంకొరకరు రత్నక. భద్రుడు విష్ణుమూర్తిని గురించి మళ్ళి తపస్సు చేసి శ్రీరామచంద్రమూర్తి కి నివాస స్థానమైన భద్రాచలం గా మారుతాడు. రత్నకా అనే ఇంకో కొడుకు కూడా విష్ణువు గురించి తపమాచరించి మెప్పించి మహావిష్ణువు శ్రీ వీర వేంకట సత్యనారాయణ స్వామి గా వెలసే రత్నగిరి కొండ గా మారుతాడు..


[మార్చు] ముఖ్యాలయానికి అనుసంధానంగా ఉన్న ఆలయాలు
రత్నగిరి కొండల పై శ్రీ వీరవేంకట సత్యనారాయణ స్వామి ప్రధాన దైవం,అన్నవరం లో శ్రీ సీతారాముల వారి గుడి, వనదుర్గమ్మ గుడి, కనక దుర్గమ్మ గుడి కూడా ఈ రత్నగిరి కొండపై సత్యనారాయణ స్వామి ఆలయ ప్రాంగణం లో ఉన్నాయి.కొండ క్రింద గ్రామ దేవత గుడి ఉన్నది.


[మార్చు] ఆలయవిశేషాలు
1891 సంవత్సరంలో గోర్సా,కిర్లంపుడి ఎస్టేట్స్ కి జమిందారైన రాజా ఐ.వి.రామనారాయణం కి స్వామి స్వప్నం లొ కనిపించి తన విగ్రహం రత్నగిరి కొండపైన ఉన్నదని చెప్పగా, ఆ జమిందారు స్వామి విగ్రహాన్ని కనుగొని స్వామి దేవాలయాన్ని తెలుగు సంవత్సరం ఖరాశ్రావణ శుద్ధ విదియ రోజు కట్టించారు.పంపా నది ఒడ్డున ఉన్న రత్నగిరి లోని ఈ ఆలయం సముద్ర మట్టానికి 300 అడుగుల ఎత్తులొ ఉన్న ఈ గుడికి పాదచరులు చేరు కోవడానికి 460 మెట్లు ఉన్నాయి.ప్రధాన ఆలయం రథాకారం లో ఉండి నాలుగు దిక్కూలలో నాలుగు చక్రాలు తో ఉంటుంది. ప్రధానాలయానికి ఎదురుగా కళ్యాణ మండపం ఉంటుంది. ఈ కళ్యాణ మండపం ఆధునిక నిర్మాణ చాతుర్యానికి ఒక మచ్చుతునక. వనదుర్గ ఆలయం, రామాలయం ప్రక్కన కనిపిస్తు ఉంటాయి.ఆలయనిర్మాణం అగ్ని పురాణం లొ చెప్పబడినట్లు ఉండాలి. ఈ దేవాలయం ఈ ఆగమానికి మేరపు నిర్మించబడింది.


త్రిపాద విభూతి నారాయణ ఉపనిషత్తు లొ వర్ణింపబడిన యంత్రం ఇక్కడ ఉన్నది. ఈ ఆలయం రెండంతస్థులలొ నిర్మింపబడింది.క్రింది భాగం లో యంత్రం, పై అంతస్థులో స్వామి విగ్రహాలు ఉన్నాయు. స్వామి విగహాం 4 మీటర్ల ఎత్తు ఉండి క్రింది గర్భ్ గుడి లో ఉన్న భాగాన్ని విష్ణు మూర్తి గా అర్చిస్తారు,మధ్యభాగంలొ ఉన్నది శివునిగా పూజిస్తారు. మూలవిరాట్టు అంతా ఏక విగ్రహంగా ఉండి త్రిమూర్తులుగా పూజింప బడడం ఇక్కడి విశేషం.


సత్యనారాయణస్వామి
