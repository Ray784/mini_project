గోదావరి నది భారత దేశము లో గంగ, సింధు తరవాత అతి పెద్ద నది. ఇది మహారాష్ట్ర లోని నాసిక్ దగ్గరలోని త్రయంబకం లో, అరేబియా మహాసముద్రానికి 380 కిలో మీటర్ల దూరంలో జన్మించి దక్షిణ మధ్య భారత దేశము గుండా ప్రవహించి ఆంధ్ర ప్రదేశ్ లోనికి ప్రవేశిస్తుంది. తరువాత అదిలాబాదు, ఖమ్మం జిల్లా, తూర్పు గోదావరి, పశ్చిమ గోదావరి జిల్లాల గుండా ప్రవేశించి బంగాళా ఖాతము లో సంగమిస్తుంది. ఈ నది ఒడ్డున చాలా ప్రఖ్యాత పుణ్యక్షేత్రములు మరియు పట్టణములు కలవు. భద్రాచలము, రాజమండ్రి వంటివి మచ్చుకు కొన్ని. ధవళేశ్వరం దగ్గర అఖండ గోదావరి ఏడు పాయలుగా చీలుతుంది. అవి గౌతమి , వశిష్ఠ, వైనతేయ, ఆత్రేయ, భరద్వాజ, తుల్య. ఇందులో , గౌతమి, వశిష్ఠ, వైనతేయలు మాత్రమే ప్రవహించే నదులు. మిగిలినవి అంతర్వాహినిలు. ఆ పాయలు సప్తర్షులు పేర్ల మీద పిలువబడుతున్నాయి.