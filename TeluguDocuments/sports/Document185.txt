ఐసిఎల్‌ ముంబాయి జట్టు స్పాన్సర్‌ దాబర్‌ ఇండియా లిమిటెడ్‌

ఇండియన్‌ క్రికెట్‌ లీగ్‌ (ఐసిఎల్‌)తో కలిసి పనిచేయనున్నట్లు ఇండియాకు చెందిన అతిపెద్ద ఎఫ్‌ఎంసిజి కంపెనీ దాబర్‌ ఇండియా లిమిటెడ్‌ ప్రకటించింది. ఐ.సి.ఎల్‌. ముంబాయి జట్టుకు స్పాన్సర్‌గా, ఆదివారం ప్రారంభమైన ఐ.సి.ఎల్‌. టోర్నమెంట్‌కు 'ఎనర్జీ పార్టనర్‌'గా తమ కంపెనీ వ్యవహరిస్తున్నట్లు దాబర్‌ ఇండియా ఎగ్జిక్యూటివ్‌ డైరెక్టర్‌ వి.ఎస్‌. సీతారాం సోమవారం చెప్పారు. మ్యాచ్‌లో పాల్గొనేవారందరికీ తమ కంపెనీకి చెందిన అత్యంత ప్రముఖ ఉత్పత్తులలో ఒకటైన దాబర్‌ గ్లూకోజ్‌ను అందజేయనున్నట్లు ఆయన చెప్పారు. 'ఐ.సి.ఎల్‌.తో టోర్నమెంట్‌ సందర్భంగా కలిసి పనిచేయడానికి అవకాశం లభించినందుకు సంతోషంగా ఉంది' అని ఆయన అన్నారు. ఐ.సి.ఎల్‌.తో భాగస్వామ్యంలో భాగంగా 'దాబర్‌ గ్లూకోజ్‌ మోస్ట్‌ ఎనర్జెటిక్‌ ప్లేయర్‌ ఆఫ్‌ ది మ్యాచ్‌', 'దాబర్‌ గ్లూకోజ్‌ మోస్ట్‌ ఎనర్జెటిక్‌ ప్లేయర్‌ ఆఫ్‌ ది టోర్నమెంట్‌' అవార్డులతో ఆటగాళ్ళను దాబర్‌ ఇండియా లిమిటెడ్‌ సత్కరించనున్నది.
 

