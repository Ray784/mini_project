ఫైనల్లో జిఇ మనీ - ఏజెస్‌ బిపిఏ జట్లు

పాలీకామ్‌ క్రిక్‌ఫెస్ట్‌ ఛాంపియన్స్‌ కప్‌

నగరంలో జరుగుతున్న ఛాంపియన్స్‌ కప్‌ పాలికామ్‌ క్రికెట్‌ టోర్నమెంట్‌ ఫైనల్స్‌కు జిఇ మనీ, ఏజెస్‌ బిపిఓ జట్లు ప్రవేశించాయి. సికింద్రాబాద్‌లోని రైల్వే రిక్రియేషన్‌క్లబ్‌ మైదానంలో ఆదివారం జరిగిన సెమీ ఫైనల్‌ మొదటి మ్యాచ్‌లో నెస్‌ టెక్నాలజీస్‌ తొలుత బ్యాటింగ్‌ ఎంచుకుని నిర్ణీత 20 ఓవర్లలో 9 వికెట్ల నష్టానికి 134 పరుగులు సాధించింది. వచ్చే శనివారం జరిగే ఫైనల్‌ మ్యాచ్‌లో జిఇ మనీ జట్టుతో ఏజెస్‌ బిపిఏ జట్టు తలపడతాయి. అందుకు జవాబుగా బ్యాటింగ్‌ చేపట్టిన జిఇమనీ 18.3 ఓవర్లలో ఆరు వికెట్ల నష్టానికి 135 పరుగులుచేసి విజయలక్ష్యాన్ని అధికమించింది. కమలేష్‌కు మ్యాన్‌ ఆఫ్‌ ది మ్యాచ్‌ అవార్డు లభించింది. మరో సెమీ ఫైనల్‌ మ్యాచ్‌లో ఏజెస్‌ బిపిఓ జట్టు ఆరు వికెట్ల తేడాతో మాగ్నా ఇన్‌ఫోటెక్‌పై విజయం సాధించింది. తొలుత టాస్‌ గెలిచి ఫీల్డింగ్‌ ఎంచుకున్న మాగ్నా ఇన్ఫోటెక్‌ జట్టు ఏజెస్‌ బౌలింగ్‌ను తట్టుకోలేక 15.5 ఓవర్లలో కేవలం 65 పరుగులకే ఆలౌట్‌ అయ్యింది. అందుకు జవాబుగా బ్యాటింగ్‌ చేపట్టిన ఏజెస్‌ బిపిఏ జట్టు 8 ఓవర్లలో 4 వికెట్ల నష్టానికి 68 పరుగులు చేసి విజయ లక్ష్యాన్ని అధిగమించింది.
 

