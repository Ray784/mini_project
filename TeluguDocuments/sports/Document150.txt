సిికింద్రాబాద్‌ రైల్వే డివిజన్‌కు ఫుట్‌బాల్‌ ఛాంపియన్‌షిప్‌

ఈ నెల 11 నుంచి 13 వరకు రైల్వే క్రీడాప్రాంగణంలో జరిగిన రైల్వే ప్రొటెక్షన్‌ ఫోర్స్‌ ఫుట్‌బాల్‌ ఛాంపియన్‌ షిప్‌ పోటీలలో సికింద్రాబాద్‌ డివిజన్‌ ఛాంపియన్‌ షిప్‌ సాధించిందని దక్షిణ మధ్య రైల్వే (ఎస్‌సిఆర్‌) ప్రధాన పౌర సంబంధాల అధికారి పనబాక కృష్ణయ్య తెలిపారు. 8 బృందాలు ఈ పోటీలో పాల్గొనగా ఫైనల్‌లో విజయవాడ జట్టుపై సికింద్రాబాద్‌ జట్టు విజయం సాధించిందని తెలిపారు. 

గురువారం జరిగిన బహుమతి ప్రదానోత్సవ కార్యక్రమం జరిగిందనీ, ఆర్‌పిఎఫ్‌ చీఫ్‌ సెక్యూరిటీ కమిషనర్‌ ఎస్‌.జడ్‌. సామ్యేల్‌ విజేతలకు బహుమతులు ప్రదానం చేయగా, డిప్యూటి సెక్యూరిటీ కమిషనర్‌ ఎన్‌. సిన్హా కార్యక్రమంలో పాల్గొన్నారని ఆయన ఒక ప్రకటనలో పేర్కొన్నారు.
 

