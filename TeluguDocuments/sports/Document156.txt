 అగ్రస్థానంలోనే ఆనంద్‌ 

వరల్డ్‌ చాంపియన్‌ విశ్వనాథన్‌ ఆనంద్‌ లినారెస్‌ చెస్‌ టోర్నీలో ఆధిక్యం కొనసాగుతోంది. తైమూర్‌ రడ్జబోవ్‌(అజర్‌బైజాన్‌)తో జరిగిన 11వ రౌండ్‌ గేమ్‌ను డ్రాగా ముగించిన ఆనంద్‌ ఏడు పాయింట్లతో సమీప ప్రత్యర్థి కంటే ఒక పాయింట్‌ ఆధిక్యంలో ఉన్నాడు. ఆనంద్‌ తర్వాతి స్థానంలో ఉన్న యువ ప్లేయర్‌ మాగ్నస్‌ కార్ల్‌సన్‌- పీటర్‌ లెకో చేతిలో పరాజయం పొందడం ఆనంద్‌కు లాభించింది. ఇతర గేమ్‌ల్లో వాసెలిన్‌ తొపలొవ్‌(బల్గేరియా)- అలెక్జీ షిరోవ్‌(స్పెయిన్‌)పై గెలుపొందగా, లెవాన్‌ అరోనియన్‌(ఆర్మెనియా)-వాసెలీ ఇవాన్‌చుక్‌(ఉక్రెయిన్‌) గేమ్‌ డ్రాగా ముగిసింది. 
