ఎల్‌ఎఫ్‌జెసి జయకేతనం
 బూస్ట్‌ క్రికెట్‌ కప్‌ అంతర పాఠశాలల పోటీల్లో ఎల్‌ఎఫ్‌జెసి రెడ్‌ జట్టు  సెయింట్‌ పీటర్స్‌పై విజయం సాధించింది. తొలుత బ్యాటింగ్‌ చేసిన సెయింట్‌ పీటర్స్‌ నిర్ణీత 35 ఓవర్లలో 9 వికెట్ల నష్టానికి 182 పరుగులు చేసింది. డి.దినేష్‌కుమార్‌ (52) అర్థ శతకంతో రాణించగా, రంజిత్‌ కుమార్‌ 36 పరుగులు చేసి జట్టుకి గౌరవ ప్రదరమైన స్కోరు అందించారు. ఎల్‌ఎఫ్‌జెసి బౌలర్‌ చైతన్యక్రిష్ణ 23 పరుగులకు 4 వికెట్లు పడగొట్టి ప్రత్యర్ధి భారీ స్కోరు చేయకుండా కట్టడి చేయడంలో కీలక పాత్ర పోషించాడు. అనంతరం బ్యాటింగ్‌ దిగిన ఎల్‌ఎఫ్‌జెసి 5 వికెట్లు మాత్రమే కోల్పోయి విజయం కైవసం చేసుకుంది.

ఈ జట్టులలో సంతోష్‌సింగ్‌ 70 పరుగులు, వంశీవర్ధన్‌రెడ్డి 36 పరుగులతో అజేయంగా నిలువగా శ్రేష్ట్‌ 31 పరుగులతో రాణించాడు. మరో మ్యాచ్‌లో సెయింట్‌ పాట్రిక్స్‌ హైస్కూల్‌  జట్టు ఒక వికెట్‌ తేడాతో సెయింట్‌ ఫ్రాన్సిస్‌ హైస్కూల్‌ను ఓడించింది. తొలుత బ్యాటింగ్‌ చేసిన ఫ్రాన్సిస్‌ లలిత్‌ (46) రాణించడంతో 143 పరుగుల స్కోరు సాధించింది. కష్టసాధ్యం కాని  లక్ష్యంతో బరిలోకి  దిగిన పాట్రిక్స్‌కు రిత్విక్‌ (42), సాయికిరణ (32), ఎం.ఎ.వసీం (30)లు బ్యాట్‌తో రాణించి విజయాన్ని కట్టబెట్టారు.
