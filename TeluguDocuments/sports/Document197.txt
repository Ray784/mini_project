టీటీలో భారత్‌ హవా 

ప్రపంచ టీటీ చాంపియన్‌షిప్‌లో భారత అద్భుత ప్రదర్శన కొనసాగుతోంది. పురుషుల టీమ్‌ విభాగంలో థాయ్‌లాండ్‌పై 3-0తో నెగ్గి మొదటిదశ అనంతరం గ్రూపులో అగ్ర స్థానంలో నిలిచింది. మహిళల టీమ్‌ ఇప్పటికే గ్రూపులో మూడోస్థానాన్ని దక్కించుకుంది. మొదటిదశ అనంతరం పురుషుల జట్టు మూడు విజయాలు, ఒక పరాజయంతో ఏడు పాయింట్లను సాధించగా, మహిళల జట్టు రెండు పరాజయాలు, మూడు విజయాలతో మొత్తం ఎనిమిది పాయింట్లు అందుకుంది. 

బుధవారం జరిగిన మ్యాచుల్లో శరత్‌కమల్‌-ఫాక్‌ఫూమ్‌ సంగ్వాన్సిన్‌ను 6-11, 11-5, 11-9, 11-6తో ఓడించాడు. ఫుచంగ్‌ సంగ్వాన్సిన్‌పై 2-11, 11-3, 8-11, 12-10, 6-11తో సౌమ్యదీప్‌రాయ్‌ గెలుపొందాడు. కాగా మరో మ్యాచ్‌లో సుభజిత్‌ సాహా చేతిలో 11-9, 11-5, 11-6తో చాయిట్‌ కంగుతిన్నాడు.

 
 
