రాడిక్‌ ఒటమి, షరపోవా ముందంజ

ఇండియన్‌ వెల్స్‌లో జరుగుతున్న పసిఫిక్‌ లైఫ్‌ ఓపెన్‌ టెన్నిస్‌ టోర్నమెంట్‌లో ఆదివారం రాత్రి భారీ సర్వ్‌ల క్రీడాకారుడు అమెరికన్‌ ఆండీ రాడిక్‌ పరాజయంతో ఇంటి ముఖం పట్టగా మహిళల సింగిల్స్‌లో రెండవ సీడ్‌ రష్యన్‌ స్వెత్లానా కుజ్నెత్సోవా తన ప్రత్యర్థి స్లొవేకియా క్రీడాకారిణి డొమినికా సిబుల్కోవా నుంచి తీవ్ర పోటీని ఎదుర్కొని చివరకు గెలుపొందింది. వీరిద్దరి పోటీ గంట 48 నిమిషాల సేపు సాగింది. ఆరవ సీడ్‌ రాడిక్‌ రెండవ రౌండ్‌లో జర్మన్‌ టామీ హాస్‌ చేతిలో 46, 46తో ఓడిపోయాడు. కాగా, స్విస్‌ ప్రపంచ నంబర్‌ వన్‌ రోజర్‌ ఫెదరర్‌, ఆస్ట్రేలియన్‌ ఓపెన్‌ చాంపియన్‌ మారియా షరపోవా, మహిళల టైటిల్‌ వజేత డేనియేలా హంతుచోవా తమ తమ మ్యాచ్‌లను వరుస సెట్లలో గెలుపొంది తదుపరి రౌండ్‌లోకి పురోగమించారు. 'మోనోన్యూక్లియోసిస్‌ (గ్రంధి సంబంధిత జ్వరం) నుంచి పూర్తిగా కోలుకోని ఫెదరర్‌ 63, 62తో స్పానియార్డ్‌ గ్విలెర్మో గార్షియా లోపెజ్‌ను చిత్తు చేశాడు. 30 సీడ్‌ స్పానియార్డ్‌ ఫెర్నాండో వెర్దాస్కో 46, 64, 63తో రొమేనియన్‌ విక్టర్‌ హానెస్క్యూను, 11వ సీడ్‌ ఆండీ ముర్రే 36, 63, 63తో ఆస్ట్రియన్‌ జూర్జెన్‌ మెల్జెర్‌ను, 12వ సీడ్‌ చిలీ క్రీడాకారుడు ఫెర్నాండో గాంజేల్జ్‌ 75, 36, 63తో క్రొయేషియన్‌ వైల్డ్‌కార్డ్‌ మారియో ఆన్సిక్‌ను ఓడించారు. రాడిక్‌ను ఓడించిన హాస్‌ తదుపరి రౌండ్‌లో వెర్దాస్కోతో తలపడతాడు. మహిళల సింగిల్స్‌లో షరపోవా75, 63తో గ్రీస్‌ క్రీడాకారిణి ఎలెనీ దనీలిడూపై గెలుపొందింది. 17 సంవత్సరాల డెన్మార్క్‌ క్రీడాకారిణి, 2006 వింబుల్డన్‌ జూనియర్‌ టైటిల్‌ గెలుచుకున్న కరోలిన్‌ వొజ్నియాకి 60, 62తో కేవలం 52 నిమిషాలలో జపనీస్‌ యువతి ఐకో నకామురాను చిత్తు చేసింది. కుజ్నెత్సోవా తదుపరి రౌండ్‌లో కరోలిన్‌ వొజ్నియాకితో ఆడుతుంది. మరొక మహిళల సింగిల్స్‌ మ్యాచ్‌లో అమెరికన్‌ ఏష్లీ హార్కిల్‌రోడ్‌ 75, 62తో ఎనిమిదవ సీడ్‌ రష్యన్‌ దినారా సఫినాపై సంచలన విజయం సాధించింది.
