
బీజింగ్‌ ఒలింపిక్స్‌కు ఆచంట శరత్‌

 కామన్‌వెల్త్‌ క్రీడోత్సవాల చాంపియన్‌, భారత నంబర్‌ వన్‌ టేబుల్‌ టెన్నిస్‌ క్రీడాకారుడు ఆచంట శరత్‌ కమల్‌ బీజింగ్‌ ఒలింపిక్స్‌కు అర్హత పొందాడు. మహిళల విభాగంలో ఢిల్లీ క్రీడాకారిణి నేహా అగర్వాల్‌ కూడా ఒలింపిక్స్‌కు అర్హత పొందింది. గురువారం నుంచి హాంకాంగ్‌లో జరుగుతున్న ఒలింపిక్‌ అర్హత టోర్నమెంట్‌ మధ్యలో కమల్‌ ఎంపిక గురించి ప్రకటించినట్లు భారత టేబుల్‌ టెన్నిస్‌ సమాఖ్య (టిటిఎఫ్‌ఐ) ప్రధాన కార్యదర్శి ఎం.సి. చౌహాన్‌ తెలియజేశారు. బీజింగ్‌ ఒలింపిక్స్‌ ఈ సంవత్సరం ఆగస్టులో జరుగుతాయి.
 
