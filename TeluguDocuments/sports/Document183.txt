హాకీ ఆటగాళ్ళ ఎంపికలో విజ్ఞత అవసరం: రాహుల్‌

హాకీ ఆటగాళ్ళ ఎంపిక ప్రక్రియ మరింత స్థూలంగా, విస్తృతంగా ఉండాలని అఖిల భారత కాంగ్రెస్‌ కమిటీ (ఎఐసిసి) ప్రధాన కార్యదర్శి రాహుల్‌ గాంధీ అన్నారు. ఒరిస్సా పర్యటనలో భాగంగా రాహుల్‌ సోమవారంనాడు హాకీ అకాడమీని సందర్శించినప్పుడు విలేఖరులు అడిగిన ప్రశ్నకు ఒక సమాధానంగా ఆయన ఈ వ్యాఖ్య చేశారు. చీలీలో ఒలింపిక్‌ క్వాలిఫైయర్స్‌ ఫైనల్స్‌లో బ్రిటన్‌తో ఆడి ఇండియా ఓడిపోయిన విషయం తెలిసిందే. కాగా, జట్టు ఎంపిక ప్రక్రియలో విజ్ఞత లోపించిందని హాకీ ఆటగాళ్ళు, రాహుల్‌కు ఫిర్యాదు చేశారు. అయితే క్రికెట్‌ లాగా హాకీ ఎంపిక కూడా స్థూలంగా, విస్తృతంగా ఉండాలని అప్పుడే ఉత్తమ ఆటగాళ్ళకు జట్టులో అవకాశం లభించి దేశం పేరు నిలబెట్టగలుగుతారని రాహుల్‌ అన్నారు.
 

