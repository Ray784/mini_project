 భారత్‌ ఇంటిదారి 

 ఆల్‌ ఇంగ్లండ్‌ బ్యాడ్మింటన్‌ చాంపియన్‌షి ప్‌లో భారత్‌ పోరు ముగిసింది. భార త ఆటగాళ్లు ఎవ్వరూ తొలి రౌండ్‌ దా టలేక చేతులెత్త్తేశారు. జాతీయ చాం పియన్‌ అనూప్‌ శ్రీధర్‌ తొలి గేమ్‌లో టాప్‌సీడ్‌ చైనా ప్రత్యర్థి లిన్‌ డాన్‌పై గెలుపొంది సంచలనం సృష్టించినా ఆ ఆధిక్యాన్ని కడవరకు నిలుపుకోలేకపోయాడు. చివరకు 21-16, 8-21, 11-21తో 41 నిమిషాల్లోనే ఓటమి పాలయ్యాడు. భారత ఆశాకిరణం సై నా నెహ్వాల్‌ తన కంటే ఆరు ర్యాంకులపైన ఉన్న యు హిరాయామా(జపాన్‌) చేతిలో ఓడింది.

తొలి గేమ్‌లో ఓటమి పొందినా రెండో గేమ్‌ వరకల్లా పుంజుకుంది. చివరికంటా పోరాడిన సైనా 18-21, 21-18, 18-21తో పరాజయం పొందింది. ఈ మ్యాచ్‌ 55 నిమిషాల్లో ముగిసిం ది. మహిళల డబుల్స్‌లోనూ భారత్‌ ఓటమితోనే ముగించింది. కేవలం 19 నిమిషాల్లో ముగిసిన ఈ మ్యాచ్‌లో టాప్‌సీడ్‌ యావెన్‌ జాంగ్‌/హిలి వై(చైనా) 21-3, 21-9తో అలవోకగా భారత జోడీ శృతికురియన్‌/గుత్తా జ్వాలపై గెలుపొందింది. 
