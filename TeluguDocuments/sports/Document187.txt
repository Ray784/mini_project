ఒలింపిక్స్‌పై ప్రజలలో ఆసక్తి

 బీజింగ్‌లో ఆగస్టు నెలలో జరగబోయే ఒలింపిక్స్‌కోసం 74 శాతం మంది ఆసక్తిగా ఎదురు చూస్తున్నారని తాజాగా జరిపిన ఒక సర్వేలో వెల్లడి అయింది. ఆగస్టు నెల 8 నుంచి 24వ తేదీ వరకు జరగబోయే ఈ ఒలింపిక్స్‌ చూడూలని తాము ఎంతో ఊత్సాహంతో ఉన్నట్లు 74 శాతం మంది చెప్పినట్లు సోమవారం విడుదల చేసిన సర్వే నివేదికలో తెలియజేశారు. కేవలం రెండు శాతం మంది మాత్రమే వేర్వేరు పనులవల్ల బీజింగ్‌ వదలి వెడుతున్నారట. నాలుగు ప్రధాన నగరాలు, 20 ప్రావిన్స్‌లలో 12 నుంచి 54 ఏళ్ళ వయసు గల 2,687 మందిపై ఈ సర్వే నిర్వహించారు. మిల్‌వార్డ్‌ బ్రౌన్‌ ఎసిఎస్‌ఆర్‌, ఒగిల్వీ గ్రూప్‌ సంయుక్తంగా ఈ సర్వే నిర్వహించారు. ఒలింపిక్స్‌ గురించి ప్రజలు ఎంత ఆత్రంగా ఎదురు చూస్తున్నారో తెలుసుకునేందుకు సర్వే నిర్వహించగా, తమకు చాలా ఆత్రంగా ఉందని ప్రజలు చెప్పారని ఒగిల్వీ గ్రూప్‌ చైర్మన్‌ మైల్స్‌ యంగ్‌ చెప్పారు. ఏథెన్స్‌, సిడ్నీలలో ఇటీవల నిర్వహించిన ఒలింపిక్స్‌ కంటే ఇప్పుడు జరగబోయే ఒలింపిక్స్‌ పట్ల ప్రజలు విపరీతమైన ఆసక్తితో ఉన్నారని ఆయన చెప్పారు. మరోపక్క, ఒలింపిక్స్‌ సందర్భంగా ఉండే ట్రాఫిక్‌ రద్దీ, కాలుష్యం వంటి విషయాలలో పలువురు ఆందోళన వ్యక్తం చేస్తున్నారు.
 

