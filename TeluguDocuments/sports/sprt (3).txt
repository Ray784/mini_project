మళ్లీ గేల్‌కే విండీస్‌ పగ్గాలు
 ఆస్ట్రేలియా పర్యటనలో పాల్గొనే వెస్టిండీస్‌ జట్టుకు నాయకత్వ బాధ్యతల్ని క్రిస్‌ గేల్‌కే బోర్డు అప్పగించింది. విండీస్‌ బోర్డుకు, సీనియర్‌ క్రికెటర్లకు మధ్య కొనసాగిన వివాదానికి తెరపడింది. ఇటీవల సీజన్‌లో ద్వితీయ శ్రేణి జట్టును ప్రకటించి పరాజయాలతో స్వంతగడ్డపైనే వన్డే, టెస్టు సిరీస్‌లను కోల్పోవడం విశేషం. వచ్చేనెలలో ప్రారంభం కానున్న ఆసీస్‌ పర్యటనలో పాల్గొ విండీస్‌ జట్టులో సీనియర్లకు అవకాశం లభించింది. ప్రముఖ క్రికెటర్లు ఉత్తమ ప్రతిభ ప్రదర్శించేందుకు సదవకాశంగా మారనుంది. కెప్టెన్‌గా బాధ్యతల్ని సమర్థవంతంగా నిర్వర్తించేందుకు కషి చేస్తానని గేల్‌ మీడియాకు తెలిపాడు.

జట్టు సభ్యులు తనకు గౌరవమిస్తారని, అంకితభావంతో సారథ్యబాధ్యతల్ని నిర్వర్తిస్తానని హామీ ఇచ్చాడు. కొత్త చీఫ్‌గా బాధ్యతల్ని చేపట్టిన ఎమెస్ట్‌ హిలేర్‌ గేల్‌ కెప్టెన్‌గా ఎక్కువ కాలం కొనసాగించేది లేదని స్పష్టం చేశాడు. కాగా ఇటీవల సీజన్‌లో గేల్‌ అద్భుత ఫామ్‌ను కొనసాగించడంతో కెప్టెన్‌గా తిరిగి బాధ్యతల్ని అప్పగించాలని హేలేర్‌ నిర్ణియించాడు. టీ-20 ఫార్మెట్‌లోనే గేల్‌ బాగా రాణిస్తున్నాడు. అన్ని ఫార్మెట్‌ల్లోనూ అంకితభావంతో ఆడేందుకు సిద్ధంగా ఉంటానని అన్నాడు. ద్వితీయశ్రేణి జట్టు కెప్టెన్‌గా ఫ్లాయిడ్‌ రేఫర్‌ ఆధ్వర్యంలో స్వంతగడ్డపై బంగ్లాదేశ్‌తో ముగిసిన టెస్టు, వన్డే సిరీస్‌లో ఒటమి చవిచూసింది.

ఛాంపియన్స్‌ట్రోఫీలోనూ పేలవమైన ప్రదర్శనిచ్చింది. స్వంతగడ్డపై పరాజయాలను చవిచూసిన ద్వితీయ శ్రేణి జట్టు అందించిన ఫలితాలు విండీస్‌ బోర్డును ఆందోళనకు గురిచేసినప్పటికీ ఆసీస్‌ పర్యటనకు ప్రకటించిన జట్టు పటిష్టంగా ఉందని గేల్‌ తెలిపాడు. నవంబర్‌లో మూడు టెస్టుమ్యాచులతో ఏర్పాటు చేసిన సిరీస్‌లో పాల్గొంటుంది. సమిష్టిగా రాణించేందుకు జట్టు సభ్యులందరూ కషి చేయాలని సూచించాడు. మళ్లీ విభేదాలు తలెత్తకుండా సంయమనం పాటించాలని కోరారు. బోర్డుసైతం జట్టు సభ్యుల శ్రేయస్సు గురించి తగు చర్యలు తీసుకోవాలని తెలిపాడు.
