రెండు మ్యాచ్‌లు,రెండూ ఓటములు. ఇండియన్‌ క్రికెట్‌ లీగ్‌ రెండో విడత మ్యాచ్‌ల్లో ముంబయి చాంప్స్‌కు విచిత్ర సంఘటనలు చోటుచేసుకుంటున్నాయి. దీనికి ప్రధాన కారణం స్కోరుబోర్డుపై భారీ స్కోరు నమోదు చేయ లేకపోవడమే. కావల్సినంత స్కోరు చేస్తే, ప్రత్యర్థి జట్టుకు గట్టి పోటీ నివ్వగల సామర్థ్యాన్ని ప్రదర్శించవచ్చు. తమ జట్టు పరుగులను రాబట్టలేకపోయారు. అన్నీ తమకు సమస్యలే ఎదురౌతున్నాయి. డ్రెస్సింగ్‌రూమ్‌లోనూ, టీమ్‌ మీటింగ్‌లోనూ సమస్యల గురించి చర్చించడం జరిగింది. ఇతర జట్ల బలాబలాలు, ప్రస్తుత పరిస్థితుల గురించి స్పష్టమైన అవగాహన ఉంది. సరైన సమయంలో బ్యాట్స్‌మెన్‌ రాణించకపోవడం, చెత్త షాట్లకుపోయి వికెట్లు పారేసుకోవడం లాంటి తప్పిదాలు ఓటమికి ప్రధాన కారణాలు. బ్యాటింగ్‌ అర్డర్‌ పూర్తిగా విఫలం కావడంతో జట్టు భారీ స్కోరు నమోదు చేయలేకపోయింది.కోచ్‌గా క్షమాపణలు చెపితే క్షమించేదిలేదు. గత ఢిఫెండింగ్‌ చాంపియన్‌ చెన్నై సూపర్‌స్టార్స్‌ పాయింట్ల పట్టికలో చివరి స్థానంలో నిలిచింది.పట్టికలో ఎందుకు చివరి స్థానంలో నిలిచింది అన్న విషయం గురించి తాను పట్టించుకోను. తమ జట్టు చేస్తున్న తప్పులు పునరావృతం కాకుండా జాగ్రత్త వహించేంతవరకు కృషి చేస్తాం. మరోవైపు లాహోర్‌ బాద్‌షాస్‌ జట్టు ప్రదర్శిస్తున్న ఆటతీరు అత్యుత్తమం.వరుస విజయాలతో పట్టికలో ప్రధమ స్థానంలో నిలిచింది. సమష్టి కృషితో ముందుకు సాగుతోంది.  

