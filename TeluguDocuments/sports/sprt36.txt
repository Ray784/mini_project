సౌత్‌జోన్‌ హాకీ టోర్ని క్రీడాకారులకూ తప్పని వరద తిప్పలు 
సౌత్‌జోన్‌ స్కూల్‌ హాకీ టోర్నమెంట్‌లో పాల్గోనేందుకు కర్నూల్‌ వెళ్లిన జూనియర్‌ క్రీడాకారులకు వరదల వల్ల ఇబ్బంది తప్పలేదు. స్థానికంగా కురుస్తున్న భారీ వర్షాల కారణంగా శుక్రవారమే టోర్నమెంట్‌ పూర్తి అయినా స్వస్థలాలకు వచ్చేందుకు ఇబ్బందులు ఎదురవుతున్నా యని టీమ్‌ కోచ్‌ మనోరంజన్‌, మేనేజర్‌ ఎండి. అలీమ్‌ 'ప్రభాతవార్తతో ఫోన్‌ ద్వారాలో తెలిపారు. సెప్టెంబర్‌ 30నుంచి అక్టోబర్‌2 వరకు కర్నూలు ఎన్‌ఆర్‌ పేటలోని 'సెంట్‌ జోసెఫ్‌ ఇంగ్లీష్‌ స్కూల్‌లో జరిగిన టోర్నిలో సికింద్రాబాద్‌కు చెందిన సిఆర్‌పిఎఫ్‌ హాకీ జూనియర్‌ క్రీడాకారులు (అండర్‌-14 బాలబాలికలు, అండర్‌-19 బాలురు) మొత్తం 45 మంది పాల్గొనేందుకు వెళ్లారు. 

శుక్రవారం వరకు జరిగిన ఈ టోర్నీలో అండర్‌-19 విభాగంలో సిఆర్‌పిఎఫ్‌ జట్టు ట్రోఫీని గెలుచుకున్నా మన్నారు. ఇక్కడ కురుస్తున్న భారీ వర్షాల కారణంగా తిరిగి నగరానికి రావడానికి వీలు పడడం లేదని ఆయ న తెలిపారు. ఆతిథ్య పాఠశాల కరస్పాండెంట్‌ ఎస్‌పి. అనూప్‌, పాఠశాల ప్రిన్సిపాల్‌ తమకు కావలసిన సదు పాయాలు సమకూరుస్తున్నారని వివరించారు. రోజురో జుకు పెరుగుతున్న వరద నీటి కారణంగా భయాందోళ కు గురవుతున్నామన్నారు. తాము సిబిఎస్‌ఇ పాఠశాలకు చెందిన వారము కావడం వల్ల సిఆర్‌పిఎఫ్‌ ఉన్నతాధి కా రులకు సమాచారం అందించామని, వారు తమను ప్రత్యేక ఏర్పాట్ల ద్వారా బెంగళూరుకు గాని, హైదరాబాద్‌కు గాని చేర్చే ప్రయత్నా లు చేస్తున్నారని వివరించారు.  
 
 
 
  
 
