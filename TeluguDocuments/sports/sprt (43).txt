 కపిల్‌పై వేటుకు బోర్డు సిద్ధం 
దమ్ముంటే తనను పదవి నుంచి తొలగించాలంటూ మాజీ ఆల్‌రౌండర్‌ కపిల్‌దేవ్‌ సవాల్‌ విసరడాన్ని భారత క్రికెట్‌ బోర్డు జీర్ణిం చుకోలేకపోతున్నది. అతనిపై ఆగ్రహంతో వుంది. పోటీ సంఘం ఇండియన్‌ క్రికెట్‌ లీగ్‌తో చేతులు కలిపిన కపిల్‌దేవ్‌ను జాతీ య క్రికెట్‌ అకాడమీ (ఎన్‌సిఎ) చైర్మ న్‌ పదవి నుంచి ఉద్వాసన పలికే దిశ గా అడుగులు వేస్తున్నది. 'ఏ క్రికెటర్‌ గానీ... అధికారి గానీ... ఐసిఎల్‌లో భాగస్వామి కావడానికి వీలులేదని ఇంతకుముందే స్పష్టం చేశాము గనుక కపిల్‌దేవే ఎన్‌సిఎ చైర్మన్‌ పదవిని విడిచిపెట్టాల్సి వుంటుంది'అని బిసిసిఐ పేర్కొంది.'ఐసిఎల్‌ను బిసిసిఐ గుర్తించడం లేదు.

ఎవరైనా క్రికెటర్‌, అధికారి ఐసిఎల్‌లో చేరితే బిసి సిఐలో పనిచేసేందుకు వీలులేకుండా వర్కింగ్‌ కమిటీ నిర్ణయం తీసుకుంది. తాను ఏమి చేయదలచుకుందీ ఇక కపిల్‌దేవ్‌ మాత్రమే నిర్ణయించుకోవాలి' అని బోర్డు సంయుక్త కార్యదర్శి ఎంపి పాండొవ్‌ ఘాటుగా స్పందిం చాడు. కపిల్‌ ఒకవేళ తన పదవిని వీడకుంటే ఎలాంటి చర్య తీసుకుం టారనే దానికి... 'ఈ విషయంపై కూ లం కషంగా చర్చిస్తాం. ఆపైన తగిన నిర్ణయంతీసుకుంటాం'అని చెప్పాడు. ఐసిఎల్‌తో చేతులు కలపడం తగదని బిసిసిఐ పంపిన లేఖకు ఘాటుగా స్పందించిన కపిల్‌దేవ్‌... దమ్ముంటే ఎన్‌సిఎ పదవి నుంచి తప్పించాలని సవాల్‌ విసిరాడు.
 
