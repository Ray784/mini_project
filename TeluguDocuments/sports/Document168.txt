ముంబాయిలో సన్‌ఫీస్ట్‌ ఓపెన్‌?

డబ్ల్యు.టి.ఎ. సన్‌ఫీస్ట్‌ ఓపెన్‌ 3వ అంచె టోర్నమెంట్‌ ఈసారి ముంబాయిలో జరగవచ్చునని భావస్తున్నారు. మామూలుగా ప్రతిసారి ఈ టోర్నమెంట్‌ కోల్‌కతాలో జరుగుతుంది. అంటే ముంబాయిలో ప్రతి ఏడాది జరిగే ఎ.టి.పి. కింగ్‌ఫిషర్‌ ఎయిర్‌లైన్స్‌ ఓపన్‌తో పాటు రెండు ప్రముఖ టెన్నిస్‌ టోర్నమెంట్లు జరుగుతాయన్నమాట. ఒకవేళ సన్‌ఫీస్ట్‌ ఓపెన్‌ను కనుక ముంబాయికి మార్చితే, కింగ్‌ఫిషర్‌ ఎటిపి టోర్నమెంట్‌ పూర్తయిన తరువాతే ఈ టోర్నమెంట్‌ను నిర్వహిస్తారు. ఈ ఏడాది ఒలింపిక్స్‌ వల్ల ఎటిపి టోర్నమెంట్‌ వారం రోజులు ఆలస్యంగా ప్రారంభమవుతోంది. సెప్టెంబర్‌ 29వ తేదీనుంచి ఈ టోర్నమెంట్‌ ప్రారంభమవుతుండగా, సన్‌ఫీస్ట్‌ టోర్నమెంట్‌ అక్టోబర్‌ 6వ తేదీ నుంచి ప్రారంభమవుతుంది.
 

