 నయా.. సానియా...

 పసిఫిక్‌ ఓపెన్‌లో సానియా హవా కొనసాగుతోంది. మూడోరౌండ్‌ పోరులో ఇజ్రాయెల్‌ తార షహర్‌పీర్‌తో జరిగిన హోరాహోరీపోరులో సానియా 6-7(7-0), 7-5, 6-3 తేడాతో అద్భుత విజయం సాధించింది. పలు కోర్టు వివాదాల అనంతరం టెన్నిస్‌ బరిలో దిగిన సానియా ప్రదర్శన అభిమానులను మంత్రముగ్ధులను చేస్తోంది. ఇక సానియా సంతోషానికి అవధుల్లేవు, ఎందుకంటే ఈ సంవత్సరం భారత్‌లో జరిగే ఏ టోర్నీలోనూ పాల్గొనేదిలేదంటూ ప్రకటించి మరో వివాదం తెచ్చుకున్న సానియా తాజా టోర్నీలో రాణించడంద్వారా అభిమానుల ఆగ్రహాన్ని చల్లార్చింది. 

'మీకు తెలుసా, నేను ఇప్పుడు చాలా బాగున్నాను.పయనించే మార్గంలో ఎత్తు పల్లాలు సహజం. మనం ఏది ఎందుకు చేస్తున్నామో తెలుసుకుంటేచాలు. మనం చేసే పని మంచిదికాదంటూ ప్రతి ఒక్కరూ విమర్శిస్తుంటే వెనుదిరిగి ఆలోచించడం మంచిది' అంటూ వేదాంతం వల్లించింది. ఇంకా ఆటగురించి ఇలా చెప్పింది. ' హోరాహోరీ పోరాటాలలో గెలవడానికి నాకు దారి దొరికింది. అది చివరివరకూ పోరాడటమే, పోరాడితే విజయం కచ్చితంగా లభిస్తుంది'. అని మ్యాచ్‌ ముగిసిన అనంతరం సానియా వ్యాఖ్యానించింది. ఇదే ఆటతీరును సాని యా కొనసాగిస్తే అభిమానులకు కన్నులపండుగ ఖా యం.
 
