 లెకోతో ఆనంద్‌ గేమ్‌ డ్రా 

ప్రపంచ చాంపియన్‌ విశ్వనాథన్‌ ఆనంద్‌ లినారెస్‌ టోర్నీలో డ్రాల పరంపరను కొనసాగిస్తున్నాడు. 12వ రౌండులో హంగే రీకి చెందిన పీటర్‌ లెకోతో మ్యాచ్‌ను డ్రా చేసుకున్నాడు. దీంతో 7.5 పాయింట్లతో అగ్రస్థానంలో కొనసాగుతున్నాడు. తెల్లపావులతో ఆడిన ఆనంద్‌ గేమ్‌ ప్రారంభంలో కొంత ఆధిక్యాన్ని కనబరిచినా లెకోను ఓడించలేకపోయాడు. 37 ఎత్తుల అనంతరం ఇరువురూ డ్రాకు అంగీకరించారు. మరోవైపు 11వ రౌండులో లెకోతో ఓటమిపాలైన మాగ్నస్‌ కార్ల్‌సన్‌ అనూహ్యంగా పుంజుకుని 12వ రౌండులో వెసెలిన్‌ తొపలోవ్‌ను ఓడించి 7 పాయింట్లతో ఆనంద్‌ కన్నా కేవలం అరపాయింట్‌ దూరంలో మాత్రమే నిలిచాడు. కాగా అలెక్సి షిరోవ్‌తో గేమ్‌ను డ్రా చేసుకుని లెవాన్‌ అరోనియన్‌(6.5) మూడోస్థానంలో ఉన్నాడు. 
 

