నేటి నుంచి అంతరాష్ట్ర అథ్లెటిక్స్‌
49వ జాతీయ అంతర్‌రాష్ట్ర అథ్లెటిక్‌ మీట్‌ నేటి నుంచి ప్రారంభం కానుంది. ఈ పోటీల్లో అర్హత సాథించిన అథ్లెట్లు వచ్చేనెలలో ప్రారంభం కానున్న అసియా ఛాంపియన్‌షిప్‌లో పాల్గొంటారు. చైనాలో జరగనున్న ఈ పోటీల్లో పాల్గొనేందుకు నిర్వహించనున్న అథ్లెటిక్‌ మీట్‌లో ప్రతిభ ఆధారంగా ఎంపిక చేస్తారు. సుమారు 1,200 మంది స్త్రీ, పురుషులు ఈ పోటీల్లో ప్రాల్గొంటున్నారు. 27 రాష్ట్రాలకు చెందిన అథ్లెట్లు నాలుగురోజుల పాటు జరగనున్న ఈ పోటీల్లో పాల్గొంటారు. 120 మంది అథ్లెట్లు కామన్‌వెల్త్‌ క్రీడల్లో పాల్గొనేందుకు సిద్ధమవుతున్నారు.

ప్రస్తుత అథ్లెటిక్స్‌ మీట్‌లో సరికొత్త రికార్డు నమోదయ్యే అవకాశాలు మెండుగా ఉన్నాయని అథ్లెటిక్‌ ఫెడరేషన్‌ అఫ్‌ ఇండియా ఉపాధ్యక్షుడు డబ్లు.ఐ.దవరం ధీమా వ్యక్తం చేశారు. నవంబర్‌ 10 నుంచి 14 వరకు అసియా ఛాంపియన్‌షిప్‌లో పాల్గొంటారు.ఖచ్చితమైన హద్దులను ఫెడరేషన్‌ ప్రకటించలేదు. ప్రతిభ ఆధారంగా ఉత్తమ అథ్లెట్లను ఎంపిక చేస్తారు. ఎంపికైన అథ్లెట్లు ఆసియాటోర్నీలో పాల్గొంటారు. పుణేలో జరిగిన కామన్‌వెల్త్‌ యూత్‌గేమ్స్‌లో రజత పతకం సాధించిన తమిళనాడుకు చెందిన గాయత్రి ఈ పోటీల్లో పాల్గొంటోంది.
