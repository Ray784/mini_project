ఫైనల్లో న్యూసౌత్‌వేల్స్‌
 ఛాంపియన్స్‌లీగ్‌ టీ-20 తొలి సెమీఫైనల్లో న్యూసౌత్‌వెల్స్‌ జట్టు విక్టోరియా జట్టుపై 79 పరుగుల ఆధిక్యంతో గెలుపొందింది. 170 పరుగుల లక్ష్యాన్ని చేధించే క్రమంలో విక్టోరియా 9 వికెట్ల నష్టానికి 90 పరుగులకే పరిమితమైంది. హెన్రిక్వెస్‌ (3/11), బ్రెట్‌లీ (2/15), హర్టిజ్‌ (2/25)లు చెలరేగి విక్టోరియాను కోలుకోకుండా చేశారు. దీంతో తొలి విడత ఛాంపియన్స్‌ లీగ్‌లో న్యూసౌత్‌ వేల్స్‌ ఫైనల్‌ బెర్త్‌ ఖరారు చేసుకున్న తొలి జటైంది. టాస్‌ గెలిచి బ్యాటింగ్‌ చేసిన న్యూసౌత్‌వెల్స్‌ జట్టు నిర్ణీత 20 ఒవర్లలో 7 వికెట్ల నష్టానికి 169 పరుగులు చేసింది. ప్రారంభంలో ఒపెనర్లు మంచి శుభారంభాన్నిచ్చారు. తొలి వికెట్‌కు హ్యూస్‌, వార్నర్‌లు కలిసి 62 పరుగులు జోడించారు. వార్నర్‌ 25 బంతుల్లో 7 ఫోర్లు, 2 సిక్స్‌ల సహాయంతో 48 పరుగులు చేసి అర్ధసెంచరీ మిస్సయ్యాడు.

హ్యూస్‌, స్మిత్‌తో కలిసి 18 పరుగుల్ని జతచేసిన అనంతరం మెకే బౌలింగ్‌లో హ్యూస్‌ క్లీన్‌బౌల్డ్‌ అయ్యాడు. కెప్టెన్‌ కటిచ్‌ నిలకడగా రాణిస్తున్న సమయంలో దురదష్ట వశాత్తు రనౌట్‌గా వెనుదిరిగాడు. కటిచ్‌ 18 బంతుల్లో 2 ఫోర్లు, ఒక సిక్స్‌ సహాయంతో 26 పరుగులు చేశాడు.మూడో వికెట్‌ రూపంలో స్మిత్‌ 20 పరుగులకు మెక్‌డొనాల్డ్‌ అద్భుత బంతికి క్లీన్‌బౌల్డ్‌ అయ్యాడు.దాంతో 134 పరుగులకు 4 వికెట్లు కోల్పోయి కష్టాల్లో ఉన్న సమయంలో హెన్రీక్యూస్‌, రోహరర్‌లు కలిసి ఐదో వికెట్‌కు 24 పరుగులు జోడించి 150 పరుగుల మైలురాయిని దాటించారు. హన్రీక్యూస్‌ 12 పరుగులు, రోహరర్‌ 19 పరుగులకు పెవిలియన్‌ చేరుకున్నారు. ఆ వెంటనే స్మిత్‌ 2 పరుగులకు మెకే బౌలింగ్‌లో వైట్‌కు క్యాచ్‌ ఇచ్చి ఆరో వికెట్‌గా అవుటయ్యాడు. బ్రెట్‌లీ 0, హురిట్జ్‌ 1 పరుగులతో నాటౌట్‌గా నిలిచారు. మెకే 3 వికెట్లు పడగొట్టగా, హార్వుడ్‌, మెక్‌డొనాల్డ్‌ చెరొక వికెట్‌ పడగొట్టారు. 170 పరుగుల లక్ష్యాన్ని చేధించే క్రమంలో విక్టోరియా జట్టు ఎదురీదుతోంది. 8 పరుగులకే 3 వికెట్లు కోల్పోయి కష్టాల్లో పడింది.

సంక్షిప్త స్కోర్లు:
న్యూసౌత్‌వెల్స్‌:   169/7 (హ్యుస్‌ 35, వార్నర్‌ 48్ల)
విక్టోరియా : 90/9 వాడే 23 నాటౌట్‌, హెన్రిక్వాస్‌ (3/11), బ్రెట్‌లీ (2/15), హర్టిజ్‌ (2/25)
