ఆనంద్‌కు టిఎన్‌ స్పోర్ట్‌వర్శిటీ డాక్టరేట్‌

 భారత చదరంగం గ్రాండ్‌ మాస్టర్‌, ప్రపంచ చాంపియన్‌ విశ్వనాథన్‌ ఆనంద్‌కు చెన్నైలోని తమిళనాడు వ్యాయామ విద్య, క్రీడల విశ్వవిద్యాలయం సోమవారం గౌరవ డాక్టరేట్‌ ప్రదానం చేసింది. తమిళనాడు గవర్నర్‌ సుర్జీత్‌ సింగ్‌ బర్నాలా సోమవారం ఉదయం రాజ్‌ భవన్‌లో ఆనంద్‌ పరోక్షంలో ఈ గౌరవ డాక్టరేట్‌ను ప్రదానం చేశారు. ఆనంద్‌ ప్రస్తుతం ఫ్రాన్స్‌లోని నైస్‌లో అంబర్‌ బ్లైండ్‌ఫోల్డ్‌, రాపిడ్‌ చెస్‌ టోర్నమెంట్‌లో పాల్గొంటున్నాడు. ఆనంద్‌ తరఫున ఆనంద్‌ తల్లిదండ్రులు తమిళనాడు ఉన్నత విద్యా శాఖ మంత్రి కె. పొన్ముడి సమక్షంలో ఈ గౌరవ పట్టా స్వీకరించారు.
 
