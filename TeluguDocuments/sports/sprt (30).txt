బిసిసిఐతో విబేధాల్లేెవు : మోరె

 ఐసిఎల్‌ ఆధ్వర్యంలో హైదరాబాద్‌లో నిర్వహించే మ్యాచ్‌లకు అభిమానుల ఆదరణ లభిస్తుందని చెన్నైసూపర్స్‌స్టార్‌ జట్టు మేనేజర్‌ కిరణ్‌మోరె తెలిపారు. బిసిసిఐతో తమకెలాంటి విబేధాలు లేవని, దేశవాళీ క్రికెట్‌తోపాటు, అంతర్జాతీయ జట్టులో స్థానం కల్పించాలన్నారు. ఐసిఎల్‌ ఆధ్వర్యంలో నిర్వహిస్తున్న మ్యాచ్‌ల వల్ల యువ క్రికెటర్లు తమ సత్తాను చాటుకునే అవకాశముందన్నాడు. ట్వంటీ-20 గ్రాండ్‌ చాంపియన్‌షిప్‌లో మొత్తం ఎనిమిది టీములు పాల్గొంటున్నాయని, కొత్తగా రెండు జట్లను చేర్చడం జరిగిందన్నాడు. భవిష్యత్తులో మరిన్ని జట్లను పెంచనున్నట్టు తెలిపాడు. లాహోర్‌ బాద్‌షా జట్టుతో జరగనున్న మ్యాచ్‌ల వివరాల్ని త్వరలో ప్రకటినున్నామని, హైదరాబాద్‌లో ఈ మ్యాచ్‌ల్ని నిర్వహించే దిశగా అలోచిస్తున్నట్టు తెలిపారు. అంతర్జాతీయ స్థాయిలో అత్యుత్తమ రికార్డు నెలకొల్పిన క్రికెటర్లు ఐసిఎల్‌లో పాల్గొంటున్నారన్నాడు. గతంలో హైదరాబాద్‌లో వన్డే, టెస్టు మ్యాచ్‌లో తాను పాల్గొన్నానని, అభిమానుల ఆదరణ బాగా లభించిందని మోరే గుర్తు చేశారు. ప్రస్తుతం జరగనున్న మ్యాచ్‌లకు కూడా అభిమానుల సందడి ఉంటుందని అశాభావాన్ని వ్యక్తం చేశారు. ప్రపంచ స్థాయిలో ఉత్తమ క్రికెట్‌ను అందించే దిశగా ఐసిఎల్‌ ముందుకు సాగుతోందన్నాడు. భారతజట్టుకు సేవ చేసిన పలు క్రికెటర్లు ఐసిఎల్‌లో పాల్గొంటున్నారన్నాడు. యువ క్రికెటర్లను ప్రొత్సహించి దేశవాళీక్రికెట్‌తోపాటు, జాతీయ జట్టుకు ఎంపిక చేసేవిధంగా బిసిసిఐ తగు నిర్ణయం తీసుకోవాలన్నాడు. దక్షిణాఫ్రికాలో జరిగిన ట్వంటీ-20 ప్రపంచకప్‌ను భారత్‌ సాధించి క్రికెట్‌లో కొత్త ఒరవడిని సృష్టించిదని, ధోనీ నాయకత్వంలో జట్టు ఉత్తమ ఫలితాలు అందిస్తున్నదని కొనియాడాడు. మైఖేల్‌ బెవాన్‌, హేామంగ్‌ బదానీ, కుమరన్‌, రస్సెల్‌ అర్నాల్డ్‌, షబ్బీర్‌ అహ్మద్‌, పరోరే లాంటి ఉత్తమ క్రికెటర్లు చెన్నై సూపర్‌స్టార్‌ జట్టులో అత్యుత్తమ క్రికెట్‌ను ప్రదర్శిస్తున్నారన్నాడు. అభిమానులకు మంచి క్రికెట్‌ను ఆస్వాదించే అవకాశాన్ని ఐసిఎల్‌ కల్పించిందన్నాడు. భవిష్యత్తులో మరిన్ని టోర్నీలు నిర్వహించి విస్తృతపరుస్తామన్నాడు. రిటైర్మెంట్‌ తీసుకున్న క్రికెటర్లకు జట్టులో స్థానం కల్పించినప్పటికీ వారి ప్రతిభను మైదానంలో ప్రదర్శిస్తున్నారన్నాడు. ఉత్తమ క్రికెట్‌ అందించేందుకు ఐసిఎల్‌ నడుంబిగించిందని సవాలు చేశాడు. మాజీ అస్ట్రేలియా క్రికెటర్‌, చెన్నై సూపర్‌స్టార్స్‌ కోచ్‌ మైఖెల్‌ బెవాన్‌ మాట్లాడుతూ ట్వంటీ-20 క్రికెట్‌తో సరికొత్త అధ్యాయాన్ని ప్రారంభించిందన్నాడు. అభిమానులకు తక్కువ సమయంలో సంతోషాన్ని నివ్వగలదన్నాడు. 

                                            
 
   
 
 
 
  
 
 
    
