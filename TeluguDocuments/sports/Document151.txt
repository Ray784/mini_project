పసిఫిక్‌ లైఫ్‌ ఓపెన్‌ టెన్నిస్‌ డబుల్స్‌ రెండో రౌండ్‌లో సానియా జంట

 కాలిఫోర్నియాలోని ఇండియన్‌ వెల్స్‌లో ప్రారంభమైన 21 లక్షల డాలర్ల పసిఫిక్‌ లైఫ్‌ ఓపెన్‌ టెన్నిస్‌ టోర్నమెంట్‌లో బుధవారం రాత్రి మహిళల డబుల్స్‌లో భారత మేటి సానియా మీర్జా, అమెరికన్‌ బెథానీ మాటెక్‌ జంట క్లాడియా జాన్స్‌ (పోలెండ్‌), గాబ్రియేలా నవ్రతిలోవా (చెక్‌ రిపబ్లిక్‌) జంటను ఓడించి రెండవ రౌండ్‌లోకి ప్రవేశించింది. ఈ టైర్‌ 1 హార్డ్‌కోర్టు టోర్నీలో మొదటి రౌండ్‌లో ఏడవ సీడ్‌ భారత, అమెరికన్‌ జంట 63, 62తో తమ ప్రత్యర్థులపై గెలుపొందింది. సింగిల్స్‌లో 21వ సీడ్‌గా ఉన్న సానియా రెండవ రౌండ్‌లోకి బై లభించింది. ఆమె తదుపరి యుక్రేనియన్‌ ఓల్గా సావ్‌చుక్‌తో తలపడుతుంది. సావ్‌చుక్‌ మొదటి రౌండ్‌ మ్యాచ్‌లో 26, 64, 76 (4)తో రష్యన్‌ యరొస్లావా ష్వెదోవాను ఓడించింది.
 

