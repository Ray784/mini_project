దాయాదులతో చాంపియన్లు 
ఒకే గ్రూపులో భారత్‌, పాక్‌, ఆసీస్‌ 

ఒక్క ముక్కోణపు సిరీస్‌ గెలవగానే సరిపోదు.. ప్రపంచ నంబర్‌వన్‌గా నిలవాలంటే ఆ్రస్టేలియాను నిలకడగా ఓడించాలి' గత కొద్దికాలంగా భారత జట్టుకు చాలామంది ఇస్తున్న సలహా ఇది. అయితే ఆ్రస్టేలియాలో తమ చరిత్రాత్మక విజయం గాలివాటం కాదని నిరూపించడానికి భారత్‌కు మరో సువర్ణావకాశం లభించింది. సెప్టెంబర్‌లో పాక్‌లో జరగనున్న చాంపియన్స్‌ ట్రోఫీలో భారత్‌, ఆ్రస్టేలియాలు మరోసారి ఒకే గ్రూపులో తలపడనున్నాయి. 

ఆతిథ్య పాకిస్తాన్‌,వెస్టిండీస్‌ కూడా ఎ గ్రూపులోనే ఉండడంతో మరో పోరు అభిమానులను కనువిందు చేయడం ఖాయంగా కనిపిస్తోంది. ఇక బి గ్రూపులో దక్షిణాఫ్రికా, శ్రీలంక, న్యూజిలాండ్‌, ఇంగ్లండ్‌లు ఉన్నాయి. ప్రస్తుతం ఐసీసీ వన్డే ర్యాంకింగ్స్‌ ఆధారంగా జట్లను గ్రూపులుగా విడదీశారు. రౌండ్‌ రాబిన్‌ పద్ధతిలో జరిగే ఈ టోర్నీలో ఆయా గ్రూపుల్లో తొలి రెండు స్థానాల్లో నిలిచే జట్లు సెమీఫైనల్‌కు అర్హత సాధిస్తాయి. 
 
 
