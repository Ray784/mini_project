'కోట్లాదిమంది వీక్షించే వీలున్న క్రికెట్‌ వెబ్‌సైట్‌'

అమెరికాలో ఒకటి, భారత్‌లో ఒకటి రెండు సంస్థలు సంయుక్తంగా గత సంవత్సరం నెలకొల్పబడిన మ్యూజివలీ మల్టీప్లేయర్‌ ఆన్‌లైన్‌ గేమ్స్‌ (ఎంఎంఓజి) అనే వీడియోగేమ్స్‌ వెబ్‌సైట్‌ మొదటి సంవత్సరంలోనే 65 లక్షల మంది ఆటగాళ్ళ అభిమానం చూరగొన్నదని ఆగ్నేయ ఇన్‌ఫోటెక్‌ ప్రైవేట్‌ లిమిటెడ్‌ చైర్మన్‌ అండ్‌ మేనేజింగ్‌ డైరెక్టర్‌ ఠాగూర్‌ గుత్తికొండ తెలిపారు. డబ్ల్యూడబ్ల్యూడబ్ల్యూ.క్రికెట్‌ పార్టీ.కామ్‌ పేరుతో క్రికెట్‌ అభిమానుల ఆదరణ పొందుతున్న ఈ వెబ్‌సైట్‌లో రెండవ సంవత్సరం ముగింపునాటికి మరో లక్షమంది అభిమానులు రిజిస్టర్డ్‌ చేసుకోనున్నట్లు ఆయన పేర్కొన్నారు. ఈ సందర్భంగా బుధవారం ఇక్కడ ఏర్పాటు చేసిన విలేఖరుల సమావేశంలో ఠాగూర్‌ మాట్లాడుతూ, ఇండియాకు చెందిన ఆగ్నేయ, అమెరికాలోని ఇండో అమెరికా బేస్‌డ్‌ సోషియోగేపాంగ్‌ కంపెనీలకు చెందిన కార్యాలయాలు లాస్‌వేగాస్‌, యుఎస్‌ఎ, హైదరాబాద్‌లో ఉన్నాయన్నారు. ఇప్పటివరకున్న వీడియో గేమ్స్‌ వెబ్‌సైట్‌లలో కంప్యూటర్‌ స్క్రీన్‌పై ఒకరిద్దరు మాత్రమే కూర్చొని ఆడే అవకాశముండగా తాము ప్రారంభించిన వెబ్‌సైట్‌లో ఇరువైపులా 22 మంది ఆటగాళ్ళలో ప్రపంచ వ్యాప్తంగా లక్షలు, కోట్లాది మంది వీక్షించే అవకాశం కల్పించబడిందని స్పష్టం చేశారు. 2008 పూర్తయ్యే నాటికి 3,500వేల కోట్ల గంటల్లో వీడియోగేమ్స్‌ చూస్తారని అంచనా వేస్తున్నట్లు తెలిపారు. ఇండియాలో మొత్తం 25 సంవత్సరాల వయసున్న వారిలో 54 శాతం క్రికెట్‌ అభిమానులున్నట్లు తమ సంస్థ గుర్తించిందని, వారందరికీ అందుబాటులోకి తీసుకొచ్చే విధంగా క్రికెట్‌ పార్టీ వెబ్‌సైట్‌ను ప్రాచుర్యంలోకి తీసుకొస్తున్నామని ఠాగూర్‌ వ్యాఖ్యానించారు.
 

