దేశం కోసం సానియా ఎంతో చేసింది: సెరెనా 

భారత టెన్నిస్‌ సంచలనం సానియా మీర్జా దేశం కోసం ఎంతో చేసిందని బెంగళూరు ఓపెన్‌ విజేత సెరెనా విలియమ్స్‌ వ్యాఖ్యానించింది. 'ఆమె ఆడినా ఆడకున్నా దేశం కోసం ఎంతో చేసింది. దేశం కోసం ఆడేటప్పుడు ఎంతో ఒత్తిడి ఉంటుంది. నిలకడగా రాణిస్తే టాప్‌-10లో స్థానం దక్కించుకుంటుంద'ని సెరెనా తెలిపింది. ఓ ప్రైవేటు కార్యక్రమంలో పాల్గొనడానికి ఇక్కడికి విచ్చేసిన సెరెనా పై వ్యాఖ్యలు చేసింది. తనకు 'క్రికెట్‌' అనే పదం మాత్రమే తెలుసునని, అమెరికాలో క్రికెట్‌ అంతగా ఆడరని ఓ ప్రశ్నకు సమాధానమిచ్చింది.
 
 
