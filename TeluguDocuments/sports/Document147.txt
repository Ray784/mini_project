వారిద్దరూ.. మళ్లీ తలపడ్డారు

టెన్నిస్‌ లెజెండ్స్‌ స్టెఫీగ్రాఫ్‌, మార్టినా నవ్రతిలోవా హోరాహోరీగా తలపడిన మ్యాచ్‌లో స్టెఫీగ్రాఫ్‌ ఉత్కంఠభరిత విజయం సాధించింది. అభిమానుల కలలమ్యాచ్‌గా, కన్నులపండువగా, ప్రేక్షకుల అరుపులు, కేరింతలు,తుళ్లింతలతో స్టేడియం హోరెత్తింది. ఎనిమిదిగేముల ఈ పోరాటంలో గ్రాఫ్‌ చివరిగేమ్‌ను 10-5 తేడాతో ట్రై బ్రేకర్‌ లో గెలిచి మ్యాచ్‌ను ముగించింది. 14 సంవత్సరాల తర్వాత వీరిమధ్య పోరు జరగటం ఇదే తొలిసారి.

అప్పుడు జరిగిన మ్యాచ్‌లో గ్రాఫ్‌ తొలిసెట్‌ను 6-3తేడాతో గెలుచుకోగా, ఇప్పుడు 6-6తో మార్టినా గట్టిపోటీ ఇచ్చి టైబ్రేకర్‌ వరకూ పోరాటం కొనసాగించింది. మ్యాచ్‌ అనంతరం స్టెఫీ మాట్లాడుతూ మార్టినాతో మళ్లీ తలపడటం ఓహ్‌.. మళ్లీ పాత జ్ఞాపకాల దొంతరలు గుర్తుకువస్తున్నాయి.. ఇది మరుపురాని అనుభవం అంటూ ముగించింది. మార్టినా మాట్లాడుతూ నేను ఆడుతున్న రోజుల్లో నన్ను అందరూ అడిగేవారు, నీకు ఎవరితో ఆడినప్పుడు కష్టంగా అనిపిస్తుందని. ఇపుడు చెబతున్నా అది స్టెఫీయే అని వ్యాఖ్యానించింది. రిటైరవకముందు ఇద్ద రూ 18 మ్యాచ్‌లలో తలపడగా సమవుజ్జీలుగా నిలిచారు.
 
 

