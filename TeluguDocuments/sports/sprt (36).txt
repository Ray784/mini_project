 ప్రచారంకోసమేవిమర్శలు- సిద్దూ

 మాస్టర్‌ బ్లాస్టర్‌ సచిన్‌ టెండూల్కర్‌ విమర్శకులపై మాజీ టెస్ట్‌ క్రికెటర్‌ నవ్‌జ్యోత్‌సింగ్‌ సిద్ధూ విరుచుకుపడ్డాడు. పాపులారిటీ(ప్రచారం) కోసమే విమర్శలకు దిగుతున్నారని ఎద్దేవా చేశాడు. 'సచిన్‌ ఐకాన్‌ ప్లేయర్‌. అతనిపై వి మర్శలు చేస్తే ప్రచారం లభిస్తుం ది. అందుకే ఆ విధంగా చేస్తారు' అని అభిప్రాయపడ్డాడు. ఆసీస్‌ గడ్డపై తొలి వన్డే సెంచరీ చేయడమే గాక ముక్కోణపు సిరీస్‌లో ఫైనల్‌ను గెలుపొందిన ఘనతను భారత్‌కు సాధించిపెట్టిన సచిన్‌ బ్యాట్‌తోనే విమర్శకుల నోళ్లు మూయించాడని అన్నా డు. ఆస్ట్రేలియాను వారి సొం తగడ్డపైనే ఓడించిన ధోనీ సేనపై, యూత్‌ వరల్డ్‌కప్‌ చేజిక్కించుకున్న విరాట్‌ కోహ్లి బృందంపై సిద్ధూ ప్రశంసల జల్లు కురిపించాడు. 
 
