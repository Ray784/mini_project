ఫైనల్‌లో హాకీ భారత జట్టు

 దుబాయ్‌ చాంపియన్‌ షిప్‌ సింగిల్స్‌ టైటిల్‌ను అమెరికాకు చెందిన ఆండీ రాడిక్‌ గెలుపొందాడు. ఫైనల్‌లో స్పెయిన్‌కు చెందిన అన్‌సీడెడ్‌ పెలిసియాను లోపెజ్‌ ను 67, 64, 62 సెట్లలో ఓడించాడు. ఆరవ సీడెడ్‌ ఆటగాడైన రాడిక్‌ తన కెరీర్‌లో 25వ టైటిల్‌ను సాధించాడు. టోర్నమెంట్‌ మొత్తంలో ఒక్క సర్వీస్‌ను కూడా కోల్పోని రాడిక్‌ ఫైనల్‌లో మాత్రం ఒక్క సెట్‌ను కోల్పోవలసి వచ్చింది. మొదటి సెట్‌నే కోల్పోయాడు. మ్యాచ్‌లో మొత్తం 22 ఏస్‌లను సంధించాడు. ఈవారంలో మొత్తం 84 ఏస్‌లను సంధించడం విశేషం. దుబాయ్‌ ఫైనల్‌కు చేరుకోవడం ఒక అమెరికన్‌కు ఇదే ప్రథమం. వరల్డ్‌ నెంబర్‌ 2 రాఫెన్‌ నాదల్‌ను, థర్డ్‌ సీడెడ్‌ నోవక్‌ జెకోవిక్‌ను రాడిక్‌ ఓడించి ఫైనల్‌కు చేరుకున్నాడు. 

మొదటి గేమ్‌లో 2 బ్రేక్‌ పాయింట్లు వచ్చినా రాడిక్‌ నిలుపుకోలేకపోయాడు. మరోపక్క లోపెజ్‌ కూడా అద్భుతమైన ఏస్‌లతో రాడిక్‌ను నిలువరించి మొదటి సెట్‌ను 76 తేడాతో గెల్చుకుని సత్తా చూపాడు. ఆ తర్వాత రెండవ సెట్‌లో కూడా మొదటి గేమ్‌ను లోపెజ్‌ ఏస్‌లతోనే గెల్చుకున్నప్పటికీ డబుల్‌ ఫాల్ట్స్‌తో సెట్‌లో 54 తేడాతో వెనుకబడ్డాడు. థర్డ్‌ గేమ్‌లో బ్రేక్‌ను సాధించిన రాడిక్‌ సెట్‌ను 64 తేడాతో గెలుచుకున్నాడు. దాదాపు రెండుగంటలపాటు సాగిన ఈ మ్యాచ్‌లో సమయం గడుస్తున్నకొద్దీ రాడిక్‌ పైచేయి సాధించాడు. 

ఇక్కడి ప్రిన్స్‌ ఆఫ్‌ వేల్స్‌ కంట్రీక్లబ్‌లో జరుగుతున్న వరల్డ్‌ హాకీ ఒలింపిక్‌ క్వాలిఫైయింగ్‌ టోర్నమెంట్‌ లీగ్‌ దశ చివరిమ్యాచ్‌లో చిలీని భారత్‌ 41 గోల్స్‌తో ఓడించి ఫైనల్‌కు చేరుకుంది. ఆస్ట్రియాను 40తో ఓడించి ఫైనల్‌కు చేరుకున్న బ్రిటన్‌తో భారత్‌ తలపడనుంది. చిలీతో జరిగిన మ్యాచ్‌లో గోల్‌ చేయడానికి అనేక అవకాశాలు వచ్చినా సమన్వయ లోపంతో భారత్‌ వాటిని సద్వినియోగం చేసుకోలేకపోయింది. కాగా, ఫైనల్‌లో బ్రిటన్‌పై భారత్‌ గెలిస్తే 2008 బీజింగ్‌ ఒలింపిక్స్‌లో పాల్గొనే అవకాశం దక్కుతుంది. భారత్‌కు చెందిన ఫ్లిక్‌ స్పెషలిస్ట్‌ వి.రామచంద్ర రఘునాథ్‌ మ్యాచ్‌ 23, 61వ నిమిషంలో రెండు గోల్స్‌ సాధించాడు. దీంతో టోర్నమెంట్‌ మొత్తంలో రఘునాధ్‌ 10 గోల్స్‌ సాధించినట్లయింది. ప్రభ్‌జ్యోత్‌సింగ్‌ 9వ నిమిషంలోను, భరత్‌ చికారా 23వ నిమిషంలో తలా ఒక గోల్‌ చేశారు. చిలీకి చెందిన హెలిపె మోంటెగో 63వ నిమిషంలో పెనాల్టీ కార్నర్‌ను గోల్‌గా మలిచాడు. కాగా, పాయింట్ల పట్టికలో భారత్‌ 12 పాయింట్లతో బ్రిటన్‌ తర్వాతి స్థానంలో ఉంది. ఆస్ట్రియా 9, రష్యా 6, చిలీ 3, మెక్సికో 0 పాయింట్లతో తర్వాతి స్థానాల్లో ఉన్నాయి. మ్యాచ్‌ మొత్తం భారత్‌ ఆటగాళ్లు దూకుడుగా ఆడినప్పటికీ ఫార్వర్డ్స్‌లో సమన్వయం కొరవడింది. గుర్‌బజ్‌సింగ్‌, శివేంద్ర సింగ్‌లకు ఈ మ్యాచ్‌లో విశ్రాంతినిచ్చాయి. మ్యాచ్‌ 9వ నిమిషంలో బిమల్‌ లక్రా అందించిన లాంగ్‌ పాస్‌ను గోల్‌గా మలచడంలో ప్రభ్‌జ్యోత్‌ విఫలమయ్యాడు.

