పాక్‌లో ఆసీస్‌ పర్యటన వాయిదా 

లాహోర్‌లో మంగళవారం జరిగిన బాంబు దాడితో ఏర్పడిన పరిస్థితిని దృష్టిలో ఉంచుకుని అసీస్‌ పర్యటనను వాయిదా వేస్తున్నట్టు ఆస్ట్రేలియా క్రికెట్‌ బోర్డు ప్రకటించింది. భద్రతాచర్యల విషయంలో ఆస్ట్రేలియా క్రికెట్‌ వెనుకంజ వేసి పర్యటనను ప్రారంభించలేమని తెలిపింది.ఈ విషయమై వచ్చే వారం దుబాయ్‌లో ఏర్పాటు చేయనున్న బోర్డు సమావేశానికి ఇరు బోర్డులకు చెందిన సభ్యులు హాజరై చర్చించనున్నారు. అనంతరం పర్యటనకు సంబంధించి తేదీలను ఖరారు చేస్తుంది. త్వరలోనే మళ్లీ టూర్‌ నిర్వహించేందుకు తేదీలను ప్రకటించనున్నారు. భద్రతా చర్యలపై సైతం చర్చించనుందని, ఇరు బోర్డుల చైర్మన్లు పరిస్థితులకనుగుణంగా తేదీలను ప్రకటించనున్నారు. భవిషత్‌ టూర్‌ విషయం గురించి ఐసిసి కీలకనిర్ణయం తీసుకుంటుంది. ప్రస్తుత పరిస్థితుల్లో టూర్‌ను వాయిదా వేస్తున్నందుకు క్షమించాలని క్రికెట్‌ అస్ట్రేలియా చైర్మన్‌ క్రేగ్‌ ఓ కొన్నం పాక్‌ బోర్డుకు తెలిపాడు. ప్రస్తుతం కఠినమైన నిర్ణయం తీసుకుంటున్నప్పటికీ, లాహోర్‌లో జరిగిన సంఘటనను దృష్టిలోకి తీసుకున్నట్టు తెలిపాడు. పాక్‌ బోర్డుకు ఎలాంటి నష్టం వాటిల్లదని భావిస్తున్నట్టు తెలిపాడు.  
 
 

